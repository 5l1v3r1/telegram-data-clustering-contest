<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formule/f2-abu-dhabi-qualifiche-pole-di-sette-camara-ghiotto-11-469825.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-29T14:45:13+00:00"/>
    <meta property="og:title" content="F2 | Abu Dhabi, qualifiche: pole di Sette Camara, Ghiotto 11°"/>
    <meta property="og:description" content="Sfuma la seconda pole stagionale di Ilott, beffato dal brasiliano della DAMS. Deludono Mick Schumacher, 10°, e l'italiano della UNI Virtuosi nell'ultima qualifica prima dell'addio alla categoria"/>
  </head>
  <body>
    <article>
      <h1>F2 | Abu Dhabi, qualifiche: pole di Sette Camara, Ghiotto 11°</h1>
      <h2>Sfuma la seconda pole stagionale di Ilott, beffato dal brasiliano della DAMS. Deludono Mick Schumacher, 10°, e l'italiano della UNI Virtuosi nell'ultima qualifica prima dell'addio alla categoria</h2>
      <address><time datetime="2019-11-29T14:45:13+00:00">29 Nov 2019, 14:45</time> by <a rel="author">Simone Peluso</a></address>
      <p><b>Sergio Sette Camara</b> si aggiudica gli ultimi quattro punti stagionali assegnati dalle qualifiche, conquistando la pole position per la Feature Race di Yas Marina. Il brasiliano della DAMS ha fermato il cronometro sull’1:49.751 beffando nell’ultimo tentativo il pilota della Ferrari Driver Academy <b>Callum Ilott</b>, leader della classifica fino a pochi minuti dalla bandiera a scacchi.</p>
      <figure>
        <img src="https://www.formulapassion.it/wp-content/uploads/2019/11/Nyck-de-Vries-ART-Grand-Prix-Abu-Dhabi.jpg"/>
      </figure>
      <p>Alle spalle dei due battistrada scatteranno <b>Louis Deletraz</b> e <b>Nobuharu Matsushita</b>, mentre il campione in carica <b>Nyck de Vries</b> – che ha già iniziato la sua nuova avventura in Formula E con la Mercedes – è solo sesto alle spalle della UNI Virtuosi di <b>Guanyu Zhou</b>. Settimo tempo per il titolare 2020 della Williams, <b>Nicholas Latifi</b>, mentre <b>Jack Aitken</b>, <b>Nikita Mazepin</b> e <b>Mick Schumacher</b> completano la Top-10.</p>
      <figure>
        <img src="https://www.formulapassion.it/wp-content/uploads/2019/11/Mich-Schumacher-Prema-Abu-Dhabi.jpg"/>
      </figure>
      <p>Deludente la sessione del nostro <b>Luca Ghiotto</b>, che partirà undicesimo e sarà chiamato ad una gara di rimonta su una pista non così favorevole ai sorpassi nell’ultimo weekend nella serie prima del passaggio ai prototipi del GT. Da segnalare, infine, il testacoda in uscita da curva 20 di <b>Sean Gelael</b>, che ha di fatto chiuso anzitempo le qualifiche a causa dell’esposizione della bandiera gialla a una manciata di secondi dalla fine.</p>
      <figure>
        <img src="https://www.formulapassion.it/wp-content/uploads/2019/11/Sean-Gelael-Prema-Abu-Dhabi-666x443.jpg"/>
      </figure>
      <p>
        <b>F2 | Abu Dhabi, la griglia di partenza della Feature Race</b>
      </p>
      <table bordered="">
        <tr>
          <td>Pos</td>
          <td>Pilota</td>
          <td>Team</td>
        </tr>
        <tr>
          <td>1</td>
          <td>Sergio <b>Sette Camara</b></td>
          <td>DAMS</td>
        </tr>
        <tr>
          <td>2</td>
          <td>Callum <b>Ilott</b></td>
          <td>Sauber Junior Team</td>
        </tr>
        <tr>
          <td>3</td>
          <td>Louis <b>Deletraz</b></td>
          <td>Carlin</td>
        </tr>
        <tr>
          <td>4</td>
          <td>Nobuharu <b>Matsushita</b></td>
          <td>Carlin</td>
        </tr>
        <tr>
          <td>5</td>
          <td>Guanyu <b>Zhou</b></td>
          <td>UNI Virtuosi</td>
        </tr>
        <tr>
          <td>6</td>
          <td>Nyc <b>de Vries</b></td>
          <td>ART Grand Prix</td>
        </tr>
        <tr>
          <td>7</td>
          <td>Nicholas <b>Latifi</b></td>
          <td>DAMS</td>
        </tr>
        <tr>
          <td>8</td>
          <td>Jack <b>Aitken</b></td>
          <td>Campos Racing</td>
        </tr>
        <tr>
          <td>9</td>
          <td>Nikita <b>Mazepin</b></td>
          <td>ART Grand Prix</td>
        </tr>
        <tr>
          <td>10</td>
          <td>Mick <b>Schumacher</b></td>
          <td>Prema</td>
        </tr>
        <tr>
          <td>11</td>
          <td>Luca <b>Ghiotto</b></td>
          <td>UNI Virtuosi</td>
        </tr>
        <tr>
          <td>12</td>
          <td>Giuliano <b>Alesi</b></td>
          <td>Trident</td>
        </tr>
        <tr>
          <td>13</td>
          <td>Jordan <b>King</b></td>
          <td>MP Motorsport</td>
        </tr>
        <tr>
          <td>14</td>
          <td>Artem <b>Markelov</b></td>
          <td>BWT Arden</td>
        </tr>
        <tr>
          <td>15</td>
          <td>Matevos <b>Isaakyan</b></td>
          <td>Sauber Junior Team</td>
        </tr>
        <tr>
          <td>16</td>
          <td>Marino <b>Sato</b></td>
          <td>Campos Racing</td>
        </tr>
        <tr>
          <td>17</td>
          <td>Sean <b>Gelael</b></td>
          <td>Prema</td>
        </tr>
        <tr>
          <td>18</td>
          <td>Christian <b>Lundgaard</b></td>
          <td>Trident</td>
        </tr>
        <tr>
          <td>19</td>
          <td>Tatiana <b>Calderon</b></td>
          <td>BWT Arden</td>
        </tr>
        <tr>
          <td>20</td>
          <td>Mahaveer <b>Raghunathan*</b></td>
          <td>MP Motorsport</td>
        </tr>
      </table>
      <p>
        <i>* Partenza dalla pit lane per un’infrazione durante le prove libere</i>
      </p>
      <footer>RIPRODUZIONE RISERVATA</footer>
    </article>
  </body>
</html>