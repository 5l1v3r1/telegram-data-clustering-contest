<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426789/pantelhs-xatzhdiakos-ypesth-rhxh-xiastoy-ena-examhno-ektos-drashs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T14:10:02+00:00"/>
    <meta property="og:title" content="Παντελής Χατζηδιάκος: Υπέστη ρήξη χιαστού – Ένα εξάμηνο εκτός δράσης"/>
    <meta property="og:description" content="Ο έλληνας αμυντικός τραυματίστηκε στο χθεσινό αγώνα της Άλκμααρ κόντρα στην Παρτιζάν, με το ιατρικό επιτελείο των Ολλανδών να εκφράζει από την πρώτη στιγμή τους φόβους του για σοβαρή ζημιά στο γόνατο."/>
  </head>
  <body>
    <article>
      <h1>Παντελής Χατζηδιάκος: Υπέστη ρήξη χιαστού – Ένα εξάμηνο εκτός δράσης</h1>
      <address>
        <time datetime="2019-11-29T14:10:02+00:00">29 Nov 2019, 14:10</time>
      </address>
      <p>
        <b>Ο έλληνας αμυντικός τραυματίστηκε στο χθεσινό αγώνα της Άλκμααρ κόντρα στην Παρτιζάν, με το ιατρικό επιτελείο των Ολλανδών να εκφράζει από την πρώτη στιγμή τους φόβους του για σοβαρή ζημιά στο γόνατο.</b>
      </p>
      <p>Οι εξετάσεις, τελικά, στις οποίες υποβλήθηκε ο 22χρονος ποδοσφαιριστής από τη Ρόδο ξεκαθάρισαν το τοπίο, με τα αποτελέσματα να μην είναι καθόλου καλά.</p>
      <p>Όπως έδειξε η μαγνητική, ο Χατζηδιάκος έχει υποστεί ρήξη χιαστού, γεγονός που θα τον αφήσει εκτός αγωνιστικής δράσης περίπου έξι μήνες.</p>
      <p>Μάλιστα, ο συγκεκριμένος τραυματισμός έρχεται στη χειρότερη χρονική περίοδο για τον νεαρό αμυντικό, ο οποίος διήνυε την καλύτερη φάση της καριέρας του, έχοντας καταφέρει παράλληλα να κερδίσει επάξια και την κλήση του στο αντιπροσωπευτικό συγκρότημα της χώρας μας.</p>
      <p>Πηγή: in.gr</p>
    </article>
  </body>
</html>