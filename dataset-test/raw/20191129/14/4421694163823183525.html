<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvivskij-oblasti-ochikuyetsya-pogirshennya-pogodnyh-umov/"/>
    <meta property="og:site_name" content="VARTA1"/>
    <meta property="article:published_time" content="2019-11-29T14:30:05+00:00"/>
    <meta property="og:title" content="У Львівській області очікується погіршення погодних умов"/>
    <meta property="og:description" content="У Львівській області очікується погіршення погодних умов"/>
  </head>
  <body>
    <article>
      <h1>У Львівській області очікується погіршення погодних умов</h1>
      <address>
        <time datetime="2019-11-29T14:30:05+00:00">29 Nov 2019, 14:30</time>
      </address>
      <p>Post Views: 3 325</p>
      <p>На території області очікується зміна фази опадів та зниження температури, у зв’язку із проходженням атмосферних фронтів з заходу та надходженням холодного повітря. Про це повідомляє пресслужба ДСНС.</p>
      <p>30 листопада: дощ з переходом в мокрий сніг та сніг, подекуди налипання мокрого снігу, ожеледь. Вітер північно-західний 9–14 м/с, місцями пориви 15–20 м/с. Температура повітря впродовж доби від 2 °С морозу до 3 °С тепла.</p>
      <p>1 грудня вночі невеликий сніг, вдень без істотних опадів. 2 грудня мокрий сніг та сніг, по півдню території значний, налипання мокрого снігу. Температура повiтря вночі 2–7 °С морозу, вдень від 2 °С морозу до 3 °С тепла.</p>
      <p>Ускладнення погодних умов відповідає I рівню небезпечності (жовтий). Такі погодні умови можуть призвести до порушень роботи служб електропостачання, комунального господарства, будівельної галузі та до порушення руху автотранспорту на окремих ділянках доріг і вулиць.</p>
      <p>За умов поганих погодних умов, намагайтеся не ходити попід розлогими деревами, а також тримайтеся подалі від рекламних щитів та ліній електропередач.</p>
      <p> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>