<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://itavisen.no/2019/11/29/329142/"/>
    <meta property="og:site_name" content="ITavisen"/>
    <meta property="article:published_time" content="2019-11-29T14:32:00+00:00"/>
    <meta property="og:title" content="Huawei går til søksmål mot myndighetene i USA - ITavisen"/>
    <meta property="og:description" content="Hevder bannlysning er basert på «selektiv informasjon og insinuasjoner»."/>
  </head>
  <body>
    <article>
      <h1>Huawei går til søksmål mot myndighetene i USA - ITavisen</h1>
      <h2>Hevder bannlysning er basert på «selektiv informasjon og insinuasjoner».</h2>
      <address><time datetime="2019-11-29T14:32:00+00:00">29 Nov 2019, 14:32</time> by <a rel="author">Øyvind Skogmo Hansen</a></address>
      <p>Huawei/USA-sagaen er slett ikke over, og nå åpnes kanskje et nytt kapittel: det kinesiske selskapet forbereder seg nå på et søksmål mot USAs Federal Communications Commission (FCC).</p>
      <p>Det skjer etter at FCC vedtok nye restriksjoner forrige uke. Restriksjonene fører til at mobiloperatører, som mottar økonomisk støtte gjennom Universal Service Fund, blir bannlyst fra å bruke pengene på å kjøpe utstyr fra selskaper som er vurdert som en «<i>nasjonal sikkerhetstrussel</i>».</p>
      <h3>Mener bannlysningen vil gi amerikanerne dårligere nett-tilgang</h3>
      <p>Huawei mener at det nye vedtaket er ulovlig. Selskapet har derfor bestemt seg for å ta dette til retten, ifølge Wall Street Journal.</p>
      <p>FCC anser både Huawei og ZTE (som også er kinesisk) som trusler. I en pressemelding uttaler Huawei at den nye avgjørelsen er «<i>basert på selektiv informasjon, insinuasjoner og feilaktige antakelser</i>».</p>
      <p>Videre sier selskapet at bannlysningen, som forhindrer operatører å kjøpe utstyr fra Huawei, «<i>vil ha betydelige negative effekter på amerikanernes tilkobling i landlige områder på tvers av USA</i>».</p>
      <h3>Huawei: – Har ingen bevis</h3>
      <p>I uttalelsen påpeker Huawei at «FCC har pekt ut Huawei basert på nasjonal sikkerhet, men de tilbyr ingen bevis for at Huawei utgjør en nasjonal sikkerhetsrisiko. Istedet antar FCC, basert på feilaktige tolkninger av kinesisk lov, at Huawei havner under kinesiske myndighets kontroll».</p>
      <p>Wall Street Journal hevder at Huawei skal levere søksmålet neste uke,</p>
      <p>Kilde: <br/><a href="https://www.wsj.com/articles/huawei-to-fight-back-against-latest-fcc-restrictions-11575002676">Wall Street Journal</a></p>
    </article>
  </body>
</html>