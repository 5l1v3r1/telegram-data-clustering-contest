<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838562-v-aviakatastrofi-u-kanadi-zaginula-simya-z-troma-ditmi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T14:07:00+00:00"/>
    <meta property="og:title" content="В авіакатастрофі у Канаді загинула сім'я з трьома дітьми"/>
    <meta property="og:description" content="КИЇВ. 29 листопада. УНН. Сім людей загинули в результаті катастрофи невеликого літака у Кінгстоні, що в провінції Онтаріо в центральній частині Канади. Про …"/>
  </head>
  <body>
    <article>
      <h1>В авіакатастрофі у Канаді загинула сім'я з трьома дітьми</h1>
      <address><time datetime="2019-11-29T14:07:00+00:00">29 Nov 2019, 14:07</time> by <a rel="author">Юлія Шрамко</a></address>
      <p><b>КИЇВ. 29 листопада. УНН.</b> Сім людей загинули в результаті катастрофи невеликого літака у Кінгстоні, що в провінції Онтаріо в центральній частині Канади. Про це повідомляє місцева поліція, передає <b>УНН</b>.</p>
      <p>"Поліція може підтвердити, що сім осіб на цьому літаку загинули в результаті трагедії", - йдеться у повідомленні поліції.</p>
      <p>Як зазначено, авіакатастрофа сталася 27 листопада приблизно о 17:20 за місцевим часом.</p>
      <p>Як уточнює канадський телеканал Global News з посиланням на дані поліції, серед загиблих було троє неповнолітніх.</p>
      <p>За даними телеканалу, серед жертв сім'я Отабека Облокулова - загинув він, його дружина Заміра і троє їхніх дітей - одному було від чотирьох до п'яти років, другому - вісім, третьому сину - 15 років.</p>
      <p>Як зазначено, Облокулов працював на будівництві і був членом узбецької громади у Техасі.</p>
      <p>Нагадаємо, у жовтні літак зі школярами потрапив у авіакатастрофу на <a href="https://www.unn.com.ua/uk/news/1830718-litak-zi-shkolyarami-potrapiv-u-aviakatastrofu-na-alyastsi">Алясці</a>.</p>
    </article>
  </body>
</html>