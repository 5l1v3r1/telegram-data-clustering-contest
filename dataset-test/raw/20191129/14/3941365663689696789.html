<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/figurki-funko-pop-w-lidlu/"/>
    <meta property="og:site_name" content="Tabletowo.pl"/>
    <meta property="article:published_time" content="2019-11-29T14:30:00+00:00"/>
    <meta property="og:title" content="Po figurki Funko POP! tylko do Lidla, do Lidla"/>
    <meta property="og:description" content="Figurki Funko POP! będą oficjalnie dostępne w Polsce. Ich dystrybucją zajmie się CDP a sprzedażą Lidl. Na początek będą to postaci z Krainy Lodu 2."/>
  </head>
  <body>
    <article>
      <h1>Po figurki Funko POP! tylko do Lidla, do Lidla</h1>
      <address><time datetime="2019-11-29T14:30:00+00:00">29 Nov 2019, 14:30</time> by <a rel="author" href="https://www.tabletowo.pl/author/tszwast/" target="_blank">Tomasz Szwast</a></address>
      <p>
        <b>Figurki <i>POP!</i> firmy <i>Funko</i>, uwieczniające rozmaite postaci ze świata popkultury, w tym filmów, komiksów czy gier komputerowych, znalazły na całym świecie szerokie grono miłośników i kolekcjonerów. Dzięki współpracy ich polskiego dystrybutora – CDP – z firmą Lidl, wkrótce trafią na półki sklepowe także w naszym kraju.</b>
      </p>
      <p>Produkty firmy Funko, do tej pory, były powszechnie dostępne na terytorium Stanów Zjednoczonych i Europy Zachodniej. Dla ich polskich kolekcjonerów oznaczało to konieczność sprowadzania, na własną rękę, winylowych zabawek o kształtach ulubionych postaci. Już za niedługo nie będzie konieczności przeglądania internetu celem ich odnalezienia i sprowadzenia. Wystarczy udać się do <b>najbliższego sklepu<a href="https://www.tabletowo.pl/lidl-pay-polska-kiedy-jak-to-dziala/"> Lidl</a>, który na mocy porozumienia z <a href="https://www.tabletowo.pl/cd-projekt-red-to-nie-koniec-wiedzmina/">CDP</a> będzie prowadził ich oficjalną sprzedaż na terenie Polski. </b></p>
      <figure>
        <img src="https://www.tabletowo.pl/wp-content/uploads/2019/11/ddb873a0-d0dd-4faa-ae6e-c59230ad38a9-1200x409.png"/>
      </figure>
      <p>W ofercie znajdą się, przede wszystkim, postaci z filmu <i>Kraina Lodu 2, </i>co uzasadnione jest niedawną premierą i zwiększonym zainteresowaniem dzieci, zwłaszcza w połączeniu z okresem świąteczno – mikołajkowym. Pojawią się również figurki symbolizujące bohaterów takich produkcji jak <i>Gwiezdne Wojny, Gra o Tron, </i>czy <i>Harry Potter</i>. Nie zabraknie również superbohaterów <i>Marvela.</i></p>
      <figure>
        <img src="https://www.tabletowo.pl/wp-content/uploads/2019/11/funko-frozen.jpg"/>
      </figure>
      <p>Co istotne, Funko POP! pojawią się we wszystkich sklepach sieci Lidl. Eksponowane będą w miejscu oznaczonym jako <i>Rodzinnie z Lidlem, </i>tuż przy kasach.</p>
      <blockquote><i>Kultura geek, czyli „fanów popkultury”, przeżywa obecnie prawdziwą rewolucję, a sprzedaż produktów kolekcjonerskich jest jednym z najszybciej rozwijających się segmentów rynku zabawek.</i> <i>Cieszy nas, że najwięksi gracze na rynku retail dostrzegają w tym trendzie szansę dla rozwoju swojego biznesu</i>. <i>Dzięki naszej współpracy z siecią Lidl</i> <i>bycie fanem i kolekcjonerem staje się jeszcze prostsze, a charakterystyczne figurki z wielkimi głowami będą dostępne dla kolejnych klientów na wyciągnięcie ręki.</i><br/><br/>Robert Wesołowski, joint-CEO, CDP sp. z o.o.</blockquote>
      <p>Ze swojej strony zapraszamy do dyskusji w komentarzach. Która postać z oferowanych przez Funko jest Waszą ulubioną? Być może ktoś z czytelników jest już ich kolekcjonerem, jeżeli tak, zdjęcie zbioru będzie mile widziane :). Osobiście nie mogę się doczekać figurek z <i>Gry o Tron, </i>na moim biurku z pewnością znajdzie się miejsce dla miniaturki Drogona, o takiej :)</p>
      <figure>
        <img src="https://www.tabletowo.pl/wp-content/uploads/2019/11/drogon-1-1200x819.jpg"/>
        <figcaption>fot. Funko</figcaption>
      </figure>
      <p>Źródło: informacja prasowa, <a href="https://cdp.pl/">CDP.pl</a></p>
      <p>Kategorie <a href="https://www.tabletowo.pl/category/sprzet-2/akcesoria/">Akcesoria</a><a href="https://www.tabletowo.pl/category/ciekawostki/">Ciekawostki</a><a href="https://www.tabletowo.pl/category/gaming/">Gaming</a><a href="https://www.tabletowo.pl/category/nowosci/">Nowości</a> Powiązane tematy <a href="https://www.tabletowo.pl/tag/cd-projekt/">cd projekt</a><a href="https://www.tabletowo.pl/tag/cdp/">CDP</a><a href="https://www.tabletowo.pl/tag/funko/">funko</a><a href="https://www.tabletowo.pl/tag/funko-pop/">funko pop</a><a href="https://www.tabletowo.pl/tag/lidl/">Lidl</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/figurki-funko-pop-w-lidlu/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>