<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/social/nou-termen-pentru-procesul-revolutiei-unele-citatii-s-au-intors-pentru-ca-persoana-a-decedat-cat-timp-a-luat-sa-fie-strigate-3-516-persoane-18631570"/>
    <meta property="og:site_name" content="Mediafax.ro"/>
    <meta property="article:published_time" content="2019-11-29T14:24:00+00:00"/>
    <meta property="og:title" content="Nou termen pentru procesul Revoluţiei. Unele citaţii s-au întors pentru că persoana a decedat. Cât timp a luat să fie strigate 3.516 persoane"/>
    <meta property="og:description" content="Procesul Revoluţiei a fost amânat pentru data de 21 februarie 2020, după ce instanţa a constatat lipsa de procedură. Timp de cinci ore au fost strigate 3.516 persoane."/>
  </head>
  <body>
    <article>
      <h1>Nou termen pentru procesul Revoluţiei. Unele citaţii s-au întors pentru că persoana a decedat. Cât timp a luat să fie strigate 3.516 persoane</h1>
      <h2>Procesul Revoluţiei a fost amânat pentru data de 21 februarie 2020, după ce instanţa a constatat lipsa de procedură. Timp de cinci ore au fost strigate 3.516 persoane.</h2>
      <address><time datetime="2019-11-29T14:24:00+00:00">29 Nov 2019, 14:24</time> by <a rel="author" href="https://www.mediafax.ro/autor/roxana-din" target="_blank">Roxana Din</a></address>
      <p>Procesul Revoluţiei. Timp de cinci ore, la primul termen al Revoluţiei au fost strigate 3.516 persoane. Aproximativ 600 dintre ele au fost prezente.</p>
      <p>Instanţa a stabilit un nou termen de judecată, respectiv data de 21 februarie 2020, ora 9.00.</p>
      <p>Procesul s-a amânat din cauza lipsei de procedură, după ce unele citaţii au ajuns înapoi cu menţiunea că persoana a decedat sau nu au fost găsită la adresa indicată ori adresa era greşită.</p>
      <p>La termenul de vineri, fostul preşedinte al României, <b><a href="https://www.mediafax.ro/social/primul-termen-dosarul-revolutiei-fostul-presedinte-ion-iliescu-participa-proces-sute-victime-urmasi-revolutionarilor-instanta-suprema-timp-pierdut-nici-acum-30-ani-intampla-nimic-video-18629970">Ion Iliescu, pus sub acuzare pentru infracţiuni contra umanităţii, nu a fost prezent, fiind reprezentat de avocat</a></b>.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>