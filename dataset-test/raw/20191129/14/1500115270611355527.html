<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4939206/coldplay-pakt-leiding-album-top-100"/>
    <meta property="og:site_name" content="RTL Boulevard"/>
    <meta property="article:published_time" content="2019-11-29T14:05:02+00:00"/>
    <meta property="og:title" content="Coldplay pakt leiding in Album Top 100"/>
    <meta property="og:description" content="Voor de vijfde keer staat Coldplay bovenaan in de Album Top 100. Het nieuwe achtste studioalbum Everyday Life, dat goed werd ontvangen door de critici, komt binnen op de eerste plaats en verdringt daarmee Kensington aan kop. De Nederlandse band stond er pas een week en moet nu genoegen nemen met de vierde stek."/>
  </head>
  <body>
    <article>
      <h1>Coldplay pakt leiding in Album Top 100</h1>
      <address>
        <time datetime="2019-11-29T14:05:02+00:00">29 Nov 2019, 14:05</time>
      </address>
      <p>Voor de vijfde keer staat Coldplay bovenaan in de Album Top 100. Het nieuwe achtste studioalbum Everyday Life, dat goed werd ontvangen door de critici, komt binnen op de eerste plaats en verdringt daarmee Kensington aan kop. De Nederlandse band stond er pas een week en moet nu genoegen nemen met de vierde stek.</p>
      <p>Eerder behaalde Coldplay de eerste plaats met de albums X&amp;Y (2005), Viva La Vida Or Death And All His Friends (2008), Mylo Xyloto (2011) en A Head Full Of Dreams (2015). Ghost Stories bleef in 2014 steken op de tweede plaats en ook A Rush of Blood to the Head haalde de top in 2002 net niet met een derde plaats als hoogste positie. Het debuutalbum van Coldplay, Parachutes, wist in 2000 niet verder dan 29 te komen.</p>
      <p>Leonard Cohen scoort drie jaar na zijn dood opnieuw een hit. Zijn eerste postume plaat Thanks For The Dance komt op plaats vijf binnen. Ook Robbie Williams is nieuw in de top tien met zijn eerste kerstalbum. The Christmas Present komt binnen op zes en is daarmee direct een van de best scorende kerstplaten van de afgelopen jaren. De laatste keer dat een kerstplaat zo hoog stond was eind 2016 toen Michael Bubl√©s Christmas voor het vijfde jaar op rij de top tien haalde.</p>
      <p>Album Top 10 week 48</p>
      <p>(notering, tussen haakjes notering vorige week, artiest, single o.b.v. Album Top 100 samengesteld door GfK Dutch Charts)</p>
      <p>1. (-) Coldplay - Everyday Life</p>
      <p>2. (4) Kinderen voor Kinderen - Reis mee! - 40</p>
      <p>3. (2) Snelle - Vierentwintig</p>
      <p>4. (1) Kensington - Time</p>
      <p>5. (-) Leonard Cohen - Thanks For The Dance</p>
      <p>6. (-) Robbie Williams - The Christmas Present</p>
      <p>7. (11) Josylvio - Gimma</p>
      <p>8. (8) Ed Sheeran - No. 6 Collaborations Project</p>
      <p>9. (9) Post Malone - Hollywood's Bleeding</p>
      <p>10. (-) Pierrii - Overdosis</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4939201/marco-borsato-vertrouwt-leven-toe-aan-ali-b"/>
        <a href="https://www.rtlboulevard.nl/entertainment/tv/artikel/4939021/ook-deze-love-island-sterren-bedanken-voor-temptation-vips"/>
        <a href="https://www.rtlboulevard.nl/entertainment/showbizz/artikel/4939091/soundos-el-ahmadi-valt-flauw-en-cancelt-optreden"/>
        <a href="https://www.rtlboulevard.nl/entertainment/showbizz/artikel/4939036/fajah-lourens-ziet-ouder-worden-niet-zitten"/>
        <a href="https://www.rtlboulevard.nl/entertainment/showbizz/artikel/4938931/caitlyn-jenner-kylie-betaalt-maandelijks-400k-voor"/>
        <a href="https://www.rtlboulevard.nl/entertainment/news/artikel/4939051/job-gosschalk-overweegt-oude-werk-op-te-pakken"/>
      </related>
    </article>
  </body>
</html>