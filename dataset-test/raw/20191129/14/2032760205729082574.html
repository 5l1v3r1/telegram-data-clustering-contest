<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90921"/>
    <meta property="og:site_name" content="Denník politika"/>
    <meta property="article:published_time" content="2019-11-29T14:35:36+00:00"/>
    <meta property="og:title" content="Zamestnanci Amazonu štrajkujú za lepšie platy, firmu obvinili z vytvárania extrémneho tlaku"/>
    <meta property="og:description" content="29.11.2019 (Webnoviny.sk) – Zamestnanci distribučných centier Amazonu v Nemecku začali počas výpredaja Black Friday štrajk s požiadavkou zlepšenia zárobkov. Black Friday je pre firmu Amazon podnikajúcu v internetovom predaji jedným z najrušnejších dní."/>
  </head>
  <body>
    <article>
      <h1>Zamestnanci Amazonu štrajkujú za lepšie platy, firmu obvinili z vytvárania extrémneho tlaku</h1>
      <address><time datetime="2019-11-29T14:35:36+00:00">29 Nov 2019, 14:35</time> by <a rel="author">Webnoviny</a></address>
      <p>29.11.2019 (Webnoviny.sk) – Zamestnanci distribučných centier Amazonu v Nemecku začali počas výpredaja Black Friday štrajk s požiadavkou zlepšenia zárobkov. Black Friday je pre firmu Amazon podnikajúcu v internetovom predaji jedným z najrušnejších dní.</p>
      <p>Odborový zväz ver.di v piatok uviedol, že štrajk sa začal v noci v šiestich nemeckých distribučných centrách, pričom na niektorých miestach má trvať až do utorka.</p>
      <p>Predstaviteľ odborárov Orhan Akman obvinil spoločnosť Amazon z toho, že vytvára <i>„extrémny tlak“</i> na zamestnancov, čo u časti z nich vedie k ochoreniam.</p>
      <p>Firma Amazon však vo vyhlásení uviedla, že <i>„balíčky sú doručované presne, pretože podstatná časť zamestnancov dnes objednávky zákazníkov vybavuje úplne normálne“.</i> Firma dodala, že ponúka platy <i>„na hornej hranici porovnateľných pracovných pozícií“.</i></p>
      <p>Viac k témam: <a href="https://www.webnoviny.sk/tag/black-friday/"><u>Black friday</u></a>, <a href="https://www.webnoviny.sk/tag/protest/"><u>protest</u></a><br/>Zdroj: Webnoviny.sk – <a href="https://www.webnoviny.sk/zamestnanci-amazonu-strajkuju-za-lepsie-platy-firmu-obvinili-z-vytvarania-extremneho-tlaku/"><u>Zamestnanci Amazonu štrajkujú za lepšie platy, firmu obvinili z vytvárania extrémneho tlaku</u></a> © SITA Všetky práva vyhradené.</p>
    </article>
  </body>
</html>