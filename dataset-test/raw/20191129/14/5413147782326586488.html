<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/aplikace-zachranka-a-mobilni-rozhlas-budou-informovat-pred-nebezpecim"/>
    <meta property="og:site_name" content="Mobilizujeme"/>
    <meta property="article:published_time" content="2019-11-29T14:08:17+00:00"/>
    <meta property="og:title" content="Aplikace Záchranka a Mobilní Rozhlas budou informovat před nebezpečím"/>
    <meta property="og:description" content="Užitečná aplikace Záchranka začne upozorňovat uživatele na nečekané krizové situace pomocí tzv. Systému digitálního varování obyvatelstva (SDVO). Záchranka a Mobilní Rozhlas rozjíždí tuto novinku v"/>
  </head>
  <body>
    <article>
      <h1>Aplikace Záchranka a Mobilní Rozhlas budou informovat před nebezpečím</h1>
      <address><time datetime="2019-11-29T14:08:17+00:00">29 Nov 2019, 14:08</time> by <a rel="author">Jakub Fišer</a></address>
      <p>Užitečná aplikace Záchranka začne upozorňovat uživatele na nečekané krizové situace pomocí tzv. Systému digitálního varování obyvatelstva (SDVO). Záchranka a Mobilní Rozhlas rozjíždí tuto novinku v Praze, Brně a v Plzni.</p>
      <figure>
        <img src="https://mobilizujeme.cz/wp-content/uploads/2019/11/zachranka-mobilni-rozhlas.jpg"/>
      </figure>
      <blockquote>Nepřehlédněte: <a href="https://mobilizujeme.cz/clanky/aplikace-zachranka-vam-muze-zachranit-zivot">Aplikace Záchranka vám může zachránit život</a></blockquote>
      <p>Aplikace Záchranka i Mobilní Rozhlas patří mezi lídry v oblasti chytré komunikace. Záchranku má staženou přes milion uživatelů a do platformy Mobilní Rozhlas se zapojilo až čtvrt milionu občanů ve více než 550 obcí. Díky tomu je možné rychle upozornit velké množství obyvatel – varování před nebezpečím dostanou všichni, kdo si ve svém telefonu nastavili notifikace aktuálních zpráv o hrozícím nebezpečí z daného města či obce. Klíčová informace, jak postupovat a co dělat se k nim tedy dostane, ať už jsou na krizovém území, či nikoliv.</p>
      <p>Informaci do SDVO po domluvě s IZS zadává pracovník krizového řízení města či kraje. Uživatelům aplikace Záchranka je zpráva šířena formou notifikace a e-mailu. Město později informuje obyvatele ve formě notifikace či jako SMS zpráva na všech telefonech, které jsou registrovány v platformě Mobilní Rozhlas. Zprávy jsou rozšiřitelné na hlasovou zprávu pro osoby se zrakovým postižením.</p>
      <p>Velkou výhodou spojeného systému je i možnost odeslat jako součást notifikace odkaz na krizový portál města nebo kraje, kde lze zjistit další podrobnosti k dané události. Občané tak získají přesné, a díky spolupráci s krizovým řízením i nejaktuálnější informace o tom, co se v dané lokalitě právě děje a jak se mají zachovat. Stačí k tomu mít chytrý telefon a aplikaci Záchranka nebo Mobilní Rozhlas.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/mobilni-aplikace-whatsapp-bude-od-pristiho-roku-obsahovat-reklamy">Mobilní aplikace WhatsApp bude od příštího roku obsahovat reklamy</a>
        </li>
        <li>
          <a href="https://mobilizujeme.cz/clanky/prvni-komercni-5g-spusti-vodafone-pilotnim-mestem-budou-karlovy-vary">První komerční 5G spustí Vodafone! Pilotním městem budou Karlovy Vary</a>
        </li>
        <li>
          <a href="https://mobilizujeme.cz/clanky/nektere-aplikace-sdilely-s-facebookem-citliva-data-svych-uzivatelu">Některé aplikace sdílely s Facebookem citlivá data svých uživatelů</a>
        </li>
      </ol>
    </article>
  </body>
</html>