<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/362eb162e70e580b/individul-care-a-batut-cu-pumnii-si-picioarele-o-adolescenta-la-calarasi-retinut.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-29T14:09:06+00:00"/>
    <meta property="og:title" content="Individul care a bătut cu pumnii și picioarele o adolescentă la Călărași, reținut"/>
    <meta property="og:description" content="Individul care a bătut cu pumnii și picioarele o adolescentă de 14 ani din raionul Călărași, pentru că ar fi furat o pereche de adidași, a fost reținut. Audiat de polițiști tânărul de 21 de ani, locuitor al satului Săseni, raionul Călărași și-a recunoscut vinovăția."/>
  </head>
  <body>
    <article>
      <h1>Individul care a bătut cu pumnii și picioarele o adolescentă la Călărași, reținut</h1>
      <address><time datetime="2019-11-29T14:09:06+00:00">29 Nov 2019, 14:09</time> by <a rel="author">Jurnal.md</a></address>
      <p>
        <b>Individul care a bătut cu pumnii și picioarele o adolescentă de 14 ani din raionul Călărași, pentru că ar fi furat o pereche de adidași, a fost reținut. Audiat de polițiști tânărul de 21 de ani, locuitor al satului Săseni, raionul Călărași și-a recunoscut vinovăția.</b>
      </p>
      <p>Acesta a declarat polițiștilor că fapta a avut loc acum două săptămâni.</p>
      <p>În temeiul bănuielii rezonabile de comitere a ilegalității, suspectul a fost reținut pentru 72 de ore, urmând a fi audiați și martorii prezenți la fața locului.</p>
      <p>Totodată, victima de 14 ani și mama acesteia, au beneficiat de consiliere psihologică primară din partea psihologului Inspectoratului de poliție Călărași în scopul asigurării unui echilibru emoțional, ceea ce oferă încredere și siguranță cu ghidarea spre serviciile abilitate.</p>
      <p>De asemenea, adolescenta a fost supusă expertizei medico-legale pentru determinarea gradului de gravitate a vătămării corporale.</p>
      <p>Pe cazul dat a fost inițiată o cauză penală pentru huliganismul agravat potrivit art.287 alin.(3) al Codului Penal, iar suspectul riscă pedeapsa cu închisoare de la 3 la 7 ani.</p>
    </article>
  </body>
</html>