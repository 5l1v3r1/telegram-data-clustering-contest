<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kozani/ptolema%ce%90da-oi-choroi-tis-d-makedonias-se-diethni-seminaria/"/>
    <meta property="og:site_name" content="ert.gr"/>
    <meta property="article:published_time" content="2019-11-29T14:22:53+00:00"/>
    <meta property="og:title" content="Πτολεμαΐδα: Οι χοροί της Δ. Μακεδονίας σε Διεθνή Σεμινάρια"/>
    <meta property="og:description" content="Οι χοροί της Δυτικής Μακεδονίας θα αποτελέσουν μέρος των Διεθνών Σεμιναρίων που διοργανώνει η Ελληνική  παροικία στην Τουλούζ της Γαλλίας, μετά τα Χριστούγεννα, τους οποίους θα παρουσιάσει και θα διδάξει ο χοροδιδάσκαλος Λεωνίδας Στογιάννης, αξιοποιώντας την πλούσια εμπειρία του από ανάλογες διοργανώσεις σε χώρες της Ευρώπης. Οι τρείς χοροδιδάσκαλοι από τη χώρα μας, που θα"/>
  </head>
  <body>
    <article>
      <h1>Πτολεμαΐδα: Οι χοροί της Δ. Μακεδονίας σε Διεθνή Σεμινάρια</h1>
      <address><time datetime="2019-11-29T14:22:53+00:00">29 Nov 2019, 14:22</time> by <a rel="author">Δέσποινα Αμαραντίδου</a></address>
      <p>Οι χοροί της Δυτικής Μακεδονίας θα αποτελέσουν μέρος των Διεθνών Σεμιναρίων που διοργανώνει η Ελληνική  παροικία στην Τουλούζ της Γαλλίας, μετά τα Χριστούγεννα, τους οποίους θα παρουσιάσει και θα διδάξει ο χοροδιδάσκαλος Λεωνίδας Στογιάννης, αξιοποιώντας την πλούσια εμπειρία του από ανάλογες διοργανώσεις σε χώρες της Ευρώπης. Οι τρείς χοροδιδάσκαλοι από τη χώρα μας, που θα μυήσουν  Έλληνες της Διασποράς, Γάλλους, Βέλγους, Ελβετούς, στη λεβεντιά των παραδοσιακών χορών έχουν<br/>ετοιμάσει ένα πρόγραμμα μουσικοχορευτικής προσέγγισης, μέσω του οποίου, θα αναδείξουν τα στοιχεία εκείνα του χορού που συνδέουν τους Λαούς, όπως και τα ιδιαίτερα χαρακτηριστικά γνωρίσματα των χορών της πατρίδας μας. Ο κ. Στογιάννης, με διάφορα κινητικά μοτίβα από περιοχές του Ελληνισμού, θα δείξει τον τρόπο που «παντρεύονται» οι τοπικοί χοροί, αλλά και τις αλληλεπιδράσεις τους με τη Δύση. Ωστόσο δεν<br/>παραλείπει να αναφερθεί στο ρόλο και στην αποστολή των  Πολιτιστικών Συλλόγων καλώντας όλους να στηρίξουν την προσπάθεια τους στη διατήρηση των παραδοσιακών χορών που λειτουργούν «ψυχοθεραπευτικά» στο άτομο.<br/><b>ΕΡΤ ΚΟΖΑΝΗΣ- ΣΥΝΤΑΞΗ: Μαίρη Κεσκιλίδου</b></p>
    </article>
  </body>
</html>