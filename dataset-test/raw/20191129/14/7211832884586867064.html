<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607838"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-29T14:37:00+00:00"/>
    <meta property="og:title" content="&quot;วิษณุ&quot; ค้าน ตั้งกมธ.ศึกษาผลกระทบ ม.44 ชี้ สภาล่มไม่ควรโทษฝ่ายค้าน"/>
    <meta property="og:description" content="วิษณุ เห็นด้วยไม่ควรตั้ง กมธ.ศึกษาผลกระทบ ม.44 ชี้ เหลือไม่กี่ฉบับ สามารถส่งต่อไปยังกรรมาธิการที่รับผิดชอบเรื่องโดยตรงได้ ระบุ สภาล่ม ไม่ควรโทษฝ่ายค้าน พรรคร่วมรัฐบาลต้องรับผิดชอบองค์ประชุมให้ครบ"/>
  </head>
  <body>
    <article>
      <h1>"วิษณุ" ค้าน ตั้งกมธ.ศึกษาผลกระทบ ม.44 ชี้ สภาล่มไม่ควรโทษฝ่ายค้าน</h1>
      <address><time datetime="2019-11-29T14:37:00+00:00">29 Nov 2019, 14:37</time> by <a rel="author">PostToday</a></address>
      <p>วิษณุ เห็นด้วยไม่ควรตั้ง กมธ.ศึกษาผลกระทบ ม.44 ชี้ เหลือไม่กี่ฉบับ สามารถส่งต่อไปยังกรรมาธิการที่รับผิดชอบเรื่องโดยตรงได้ ระบุ สภาล่ม ไม่ควรโทษฝ่ายค้าน พรรคร่วมรัฐบาลต้องรับผิดชอบองค์ประชุมให้ครบ</p>
      <p>เมื่อวันที่ 29 พ.ย. นายวิษณุ เครืองาม รองนายกรัฐมนตรี กล่าวถึงการตั้งคณะกรรมาธิการวิสามัญศึกษาแนวทางและหลักเกณฑ์การแก้ไขรัฐธรรมนูญว่าสภาผู้แทนราษฎรจะมีการพิจารณาเรื่องนี้และหลังจากตั้งคณะกรรมการได้แล้วระยะเวลาการศึกษาก็ขึ้นอยู่กับกรรมาธิการโดยหลังจากศึกษาเสร็จแล้วจะต้องรายงานต่อสภาผู้แทนราษฎร          ส่วนการแก้ไขรัฐธรรมนูญยังไม่ทราบว่าจะแก้ไขประเด็นใดจึงไม่ทราบว่าถึงเวลาเหมาะสมที่ต้องแก้ไขแล้วหรือไม่เพราะแต่ละคนก็พูดคนละประเด็นซึ่งในส่วนของรัฐบาลก็มีประเด็นของรัฐบาลอาจจะไม่ตรงกับความเห็นของคนอื่นดังนั้นจะต้องพูดคุยกันในกรรมาธิการ          นายวิษณุ ปฏิเสธ ตอบคำถามสภาล่มถึง 2 ครั้งจากการพิจารณาลงมติตั้งคณะกรรมาธิการศึกษาผลกระทบการใช้คำสั่งคสช.และมาตรา44หน้าที่ของรัฐบาลแต่ละที่การรักษาองค์ประชุมให้ครบเป็นหน้าที่ของพรรคร่วมรัฐบาลและเป็นสิทธิ์ของฝ่ายค้านที่จะเดินออกจากห้องประชุมหรือวอร์คเอ้าท์เพราะแม่เป็นรัฐบาลเสียงข้างน้อยก็มีหน้าที่ต้องทำให้องค์ประชุมครบส่วนจะต้องรับผิดชอบหรือไม่ก็แล้วแต่ว่าเป็นเรื่องใหญ่หรือไม่เช่นการเสนอกฎหมายของรัฐบาลหากแพ้โหวตจะต้องแสดงความรับผิดชอบแต่เรื่องที่เกิดขึ้นถือเป็นเรื่องเล็กน้อย        ผู้สื่อข่าวถามถึงกรณีการเสนอตั้งคณะกรรมาธิการวิสามัญเพื่อศึกษาผลกระทบจากการกระทำประกาศและคำสั่ง คสช.และการใช้อำนาจหัวหน้า คสช.ตามมาตรา 44  ของฝ่ายค้าน  นายวิษณุ กล่าวว่า เรื่องมาตรา 44 ที่ต้องศึกษาเหลือเพียงไม่กี่ฉบับและที่เห็นว่าไม่ควรตั้งกรรมาธิการวิสามัญชุดนี้ เพราะเรื่องที่เหลือสามารถส่งไปที่กรรมาธิการสามัญพิจรณาได้ แต่ละคณะยกขึ้นมาพิจารณาเป็นรายฉบับจะได้ผลดีกว่า เช่น เรื่องเกี่ยวกับไอยูยู ก็สามารถส่งให้คณะกรรมาธิการแรงงานได้ ซึ่งจะพูดได้ลึกกว่าดีกว่าจะมาพูดในกรรมาธิการวิสามัญชชุดนี้ชุดเดียว และส่วนตัวไม่เห็นด้วยที่จะให้มีการตั้งกรรมาธิกาวิสามัญศีกษาผลกระทบตามมาตรา 44</p>
      <p>เมื่อถามว่า ที่ไม่ให้มีการตั้งกรรมธิการชุดนี้เพราะไม่ต้องการให้เรียก พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม และ พล.อ.ประวิตร วงษ์สุรรณ รองนายกรัฐมนตรี ไปชี้แจงใช่หรือไม่  นายวิษณุ กล่าวว่า จะเรียกก็ไม่เป็นไร กรรมาธิการชุดดไหนก็เรียกได้</p>
      <p>“เรื่องของมาตรา 44 สะสางไปหลายฉบับ เกือบจะหมดแล้ว คำสั่ง คสช.เหลือไม่กี่ฉบับที่บางฉบับเหลืออยู่ เพราะไปแก้พระราชบัญญัติบางฉบับ เพราะหากแก้ทันที จะเกิดผลกระทบจากช่องว่างของกฏหมายจะกระทบกับพระราชบัญญัติทั้งฉบับ แต่บางฉบับก็หมดไปกับ คสช. เมื่อ คสช.หมดไป กฏหมายก็ตายโดยอัตโนมัติ” นายวิษณุ กล่าว</p>
    </article>
  </body>
</html>