<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/dubajba-vitte-szuletesnapos-fiat-bodi-csabi/n3q0d15"/>
    <meta property="og:site_name" content="Blikk.hu"/>
    <meta property="article:published_time" content="2019-11-29T14:33:11+00:00"/>
    <meta property="og:title" content="Életre szóló élmény: igazán különleges meglepetéssel készült születésnapos fiának Bódi Csabi"/>
    <meta property="og:description" content="Fényűző ünnepléssel kedveskedett 18 éves fiának Bódi Csabi."/>
  </head>
  <body>
    <article>
      <h1>Életre szóló élmény: igazán különleges meglepetéssel készült születésnapos fiának Bódi Csabi</h1>
      <address><time datetime="2019-11-29T14:33:11+00:00">29 Nov 2019, 14:33</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Fényűző ünnepléssel kedveskedett 18 éves fiának Bódi Csabi.</b>
        </i>
      </p>
      <p>Cseppet sem kellett azon törnie a fejét Bódi Csabinak, hogy mivel is ajándékozza meg fiát, aki nemrégiben töltötte be a 18. életévét. A mulatós zenész gyermekének nagy vágya volt, hogy Dubajba utazhasson, apja pedig valóra is váltotta álmát, az kiruccanást meg egy forgatással is egybekötötték.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p><b>- Szerettem volna egy életre szóló ajándékot adni a fiamnak a 18. születésnapjára. Nagy álma volt, hogy eljuthasson Dubajba, ezért nem is gondolkoztam sokat. </b>A születésnapján repülőre ültünk, bejártuk az egész várost, megnéztük az összes nevezetességet, a nap fénypontjaként pedig felmentünk a Burdzs Kalifa 124. emeletére is - mondta a <a href="https://ripost.hu/sztar/huha/elkepeszto-ajandekot-kapott-a-18-szuletesnapjara-bodi-csabi-fia-2180517/">Ripost</a>nak Bódi Csabi, aki fiával videoklipet is forgatott Dubajban.</p>
      <p>- Egy ötcsillagos hotelben szálltunk meg, pont ott, ahol a Miss Universe nemzetközi szépségverseny felkészítő tábora is van. De nincs sok időnk a pihenésre, ugyanis <b>összekötöttük a kellemeset a hasznossal. Csabi fiam első dalához itt forgatjuk le a videoklipet. </b>Egyik nagyon jó barátomat kértem meg, hogy jöjjön ki velünk, és segítsen a videóban. Hát nem kellett félteni, profi felszereléseket hozott, a dróntól kezdve van itt minden - tette hozzá a mulatós zenész.</p>
    </article>
  </body>
</html>