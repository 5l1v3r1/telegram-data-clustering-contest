<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportdog.gr/sports/podosfairo/article/552753/skaei-ki-allo-mpam-ston-pao-kapsoyra-toy-alafoyzoy-dinei-polla-lefta-seietai-to-oaka"/>
    <meta property="og:site_name" content="Sportdog.gr"/>
    <meta property="article:published_time" content="2019-11-29T14:20:00+00:00"/>
    <meta property="og:title" content="Σκάει κι άλλο &quot;μπαμ&quot; στον ΠΑΟ - &quot;Καψούρα&quot; του Αλαφούζου - Δίνει πολλά λεφτά - &quot;Σείεται&quot; το ΟΑΚΑ!"/>
    <meta property="og:description" content="Απανωτά τα &quot;χτυπήματα&quot;. Ποιος παίρνει σειρά. Αναλυτικό ρεπορτάζ."/>
  </head>
  <body>
    <article>
      <h1>Σκάει κι άλλο "μπαμ" στον ΠΑΟ - "Καψούρα" του Αλαφούζου - Δίνει πολλά λεφτά - "Σείεται" το ΟΑΚΑ!</h1>
      <h2>Απανωτά τα "χτυπήματα". Ποιος παίρνει σειρά. Αναλυτικό ρεπορτάζ.</h2>
      <address><time datetime="2019-11-29T14:20:00+00:00">29 Nov 2019, 14:20</time> by <a rel="author">Νίκου Στεργίου</a></address>
      <p><b><a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a></b>: Από τη στιγμή που επιτεύχθηκε ο βασικός στόχος του Παναθηναϊκού με την ανανέωση δηλαδή του Δημήτρη Κουρμπέλη, τότε το μήνυμα που ήθελε η διοίκηση των Πρασίνων να περάσει και στα αποδυτήρια της ομάδας, πέρασε. Οπότε, σιγά σιγά παίρνει σειρά το επόμενο μεγάλο στοίχημα για το "τριφύλλι", που δεν είναι άλλο από τη συμφωνία με τον <a href="http://sportdog.gr/tag/%CE%95%CE%BC%CE%AC%CE%BD%CE%BF%CF%85%CE%B5%CE%BB%20%CE%99%CE%BD%CF%83%CE%BF%CF%8D%CE%B1">Εμάνουελ Ινσούα</a>.</p>
      <p>Τον περασμένο μήνα, συνεργάτες του Γιάννη Αλαφούζου είχαν την πρώτη, διερευνητική τελείως, επαφή με τον αδερφό και μάνατζερ του Αργεντινού αριστερού μπακ, Μαξιμιλιάνο. Δεν βγήκε τίποτα το ουσιαστικό, το πρακτικό, απλώς μια κοινή κατάθεση αμοιβαίας επιθυμίας για ανανέωση συνεργασίας.</p>
      <p>Το ουσιαστικό λοιπόν, επικείται. Ο Μαξιμιλιάνο Ινσούα αναμένεται τις επόμενες μέρες στην Αθήνα προκειμένου να μπει σε έναν ρεαλιστικότερο πλαίσιο συζήτησης με τους ανθρώπους του Παναθηναϊκού, πιθανότατα και με την κορυφή της διοικητικής ιεραρχίας, αφού είναι γνωστό πως ο Γιάννης Αλαφούζος επιθυμεί την παραμονή του Εμάνουελ Ινσούα στο ρόστερ.</p>
      <p>Στον Παναθηναϊκό γνωρίζουν τις απαιτήσεις -από το καλοκαίρι- του Αργεντινού. Και αυτές ξεπερνάνε κάθε περιθώριο υπέρβασης, αφού μιλάμε για ποσό μεγαλύτερο των 400.000 ευρώ.</p>
      <figure>
        <img src="http://sportdog.gr/storage/photos/w_800px/201904/insoua.jpg"/>
      </figure>
      <p>Οι τρέχουσες απολαβές του 28χρονου άσου είναι 280.000 ευρώ. Μεγάλη η αύξηση, πρόθεση λοιπόν του Παναθηναϊκού προκειμένου να γεφυρωθεί το δεδομένο χάσμα είναι να προσφερθεί ένα ποσό της τάξης των 330-350.000 ευρώ ετησίως, που σε βάθος τριετίας (όπως και η χρονική διάρκεια που θα προταθεί στον Ινσούα) να του αποφέρει 1 εκατ. ευρώ.</p>
      <p>
        <b>Σημαντική αύξηση, ειδικά αν αναλογιστεί κανείς πως μιλάμε για αριστερό μπακ, αλλά και τα δεδομένα του Παναθηναϊκού. Ο <a href="http://sportdog.gr/tag/%CE%95%CE%BC%CE%AC%CE%BD%CE%BF%CF%85%CE%B5%CE%BB%20%CE%99%CE%BD%CF%83%CE%BF%CF%8D%CE%B1">Εμάνουελ Ινσούα</a> δεν έχει στα χέρια του μια καλύτερη πρόταση, έχει όμως σαφέστατες ενδείξεις (και από τον <a href="http://sportdog.gr/tag/%CE%A0%CE%91%CE%9F%CE%9A">ΠΑΟΚ</a> κυρίως) πως υπάρχει ενδιαφέρον και προφανώς σαφής πιθανότητα για μεγαλύτερη πρόταση.</b>
      </p>
      <p>Ο παίκτης θέλει, δεδομένα, να μείνει στον Παναθηναϊκό, αλλά θέλει και να "εξαργυρωθεί" αυτή του η επιθυμία με σαφώς καλύτερο συμβόλαιο. Ο αδερφός και μάνατζερ Μαξιμιλιάνο έρχεται Αθήνα με πρόθεση να το διεκδικήσει. Αν δεν τον πετύχει, αν δεν βρει αυτό που θέλει, τότε θα περιμένει, προκειμένου να μεγαλώσει ο "τζίρος" γύρω από τον αδερφό του.</p>
      <p>Ρίσκο, αφού κανείς δεν μπορεί να εγγυηθεί πως το δεδομένο ενδιαφέρον θα μετουσιωθεί σε πρόταση, είναι όμως διατεθειμένη η πλευρά Ινσούα να το πάρει. Εκτός -επαναλαμβάνουμε- αν ικανοποιηθεί από αυτό που θα ακούσει από τον Παναθηναϊκό. Πιθανώς και από τη δικοικητική κεφαλή του, που μέχρι στιγμής, αν μη τι άλλο, έχει δείξει εμπράκτως πως τις διαφορές ξέρει να τις γεφυρώνει και να "κλείνει" τα ανοιχτά μέτωπα.</p>
      <p>
        <b>ΔΙΑΒΑΣΤΕ ΑΚΟΜΗ: <a href="http://sportdog.gr/sports/podosfairo/article/552656/nea-bomba-alafoyzoy-pairnei-ellhna-paiktara-apo-allh-top-ellhnikh-omada">Νέα βόμβα του Αλαφούζου - Παίρνει Έλληνα παικταρά από άλλη top ελληνική ομάδα!</a></b>
      </p>
      <figure>
        <img src="http://sportdog.gr/storage/photos/w_800px/201910/insua-insoua.jpg"/>
      </figure>
    </article>
  </body>
</html>