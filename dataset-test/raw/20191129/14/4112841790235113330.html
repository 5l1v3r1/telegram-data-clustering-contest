<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77878-Jiri-Madl-sa-vo-filme-s-vybuchujucimi-dronmi-stane-Katom-z-Prago-Union-Herec-sa-musel-kvoli-role-naucit-rapovat"/>
    <meta property="og:site_name" content="REFRESHER"/>
    <meta property="article:published_time" content="2019-11-29T14:05:00+00:00"/>
    <meta property="og:title" content="Jiří Mádl sa vo filme s vybuchujúcimi dronmi stane Katom z Prago Union. Herec sa musel kvôli role naučiť rapovať"/>
    <meta property="og:description" content="Mádlov prízvuk je zmenený na nepoznanie."/>
  </head>
  <body>
    <article>
      <h1>Jiří Mádl sa vo filme s vybuchujúcimi dronmi stane Katom z Prago Union. Herec sa musel kvôli role naučiť rapovať</h1>
      <address><time datetime="2019-11-29T14:05:00+00:00">29 Nov 2019, 14:05</time> by <a rel="author">Jakub Paulík</a></address>
      <p>
        <b>Mádlov prízvuk je zmenený na nepoznanie.</b>
      </p>
      <p>Jiří Mádl v novinke <b>Modelář</b> stvárňuje majiteľa firmy s prezývkou Plech, ktorý má vášeň pre rapovú hudbu. Pokiaľ nedokážeš v traileri rozpoznať jeho hlas, mal by si vedieť, že predobrazom Mádlovej postavy sa stal raper Kato z Prago Union (náš rozhovor s Katom si <a href="https://refresher.sk/76456-Kato-Pernik-ti-da-koule-a-pak-se-zacnou-projevovat-jeho-negativni-stranky-Kdyz-se-drogy-stanou-soucasti-rapu-vede-to-do-pekel"><b>môžeš prečítať tu</b></a>).</p>
      <p>Okrem Mádla si vo filme zahrá aj<b> Kryštof Hádek</b>, ktorý bude zosobňovať postavu chemika a leteckého navigátora v jednom, informuje <a href="https://www.totalfilm.cz/2019/11/petr-zelenka-predstavujte-trailer-thrilleru-modelar-video/"><b>Totalfilm</b></a>. Dvojica kamarátov pracuje s dronmi pre rôznu klientelu, pričom medzi ňu môžeme počítať aj prezidentský palác. Hrdina zosobnený Hádkom sa ale dron rozhodne využiť k odpáleniu priloženej nálože, čím si zarobí na poriadny problém.</p>
      <figure>
        <iframe src="https://www.youtube.com/embed/Hu7-NSCXF4M" width="700" height="370" data-service="Youtube" scrolling="no"/>
      </figure>
      <p>Po boku Mádla a Hádka si zahrajú ďalej herci, ako <i>Zuzana Fialová, Helena Dvořáková</i> či <i>Veronika Khek Kubařová</i>. Film režíroval 52-ročný<b> Petr Zelenka</b>. Ten stál v minulosti za filmami, ako<b> Stratení v Mnichove, Karamazovi</b> či <b>Rok Diabla</b>. Natočil ale napríklad aj seriál <b>Dabing Street</b>. Premiéra snímky Modelář je v českých kinách plánovaná na<b> 6. februára 2020</b>. Dátum slovenskej premiéry nebol zatiaľ oznámený.</p>
      <related>
        <a href="https://refresher.sk/76456-Kato-Pernik-ti-da-koule-a-pak-se-zacnou-projevovat-jeho-negativni-stranky-Kdyz-se-drogy-stanou-soucasti-rapu-vede-to-do-pekel"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77858-Darth-Sidious-divakov-laka-na-poslednu-cast-sagy-rodu-Anakina-Skywalkera"/>
        <a href="https://refresher.sk/77792-Bucky-z-Avengers-bojuje-za-vojaka-ktory-obetoval-svoj-zivot-a-zachranil-60-spolubojovnikov"/>
        <a href="https://refresher.sk/77681-Prve-reakcie-na-1917-Najlepsi-vojnovy-film-od-Zachrante-vojaka-Ryana-a-genialne-filmove-umenie"/>
        <a href="https://refresher.sk/77669-Knights-of-the-Ren-konecne-v-akcii-Kylo-Ren-a-Rey-zvadzaju-suboje-so-svetelnymi-mecmi-a-vo-vesmire-sa-crta-bitka-storocia"/>
        <a href="https://refresher.sk/77664-Shia-LaBeoufovi-robil-otec-zo-zivota-peklo-Herec-v-putavej-drame-stvarnuje-svojho-agresivneho-rodica"/>
        <a href="https://refresher.sk/77649-Tvorcovia-Bohemian-Rhapsody-natocia-biografiu-aj-o-Michaelovi-Jacksonovi"/>
        <a href="https://refresher.sk/77558-Harrison-Ford-sa-vrha-do-divociny-Na-dobrodruznej-novinke-pracovala-aj-Slovenka-Jana-Kondelova"/>
        <a href="https://refresher.sk/77568-Jennifer-Lopez-hrala-zlatokopku-okradajucu-milionarov-uplne-zadarmo-za-film-Hustlers-si-nezobrala-ani-cent"/>
      </related>
    </article>
  </body>
</html>