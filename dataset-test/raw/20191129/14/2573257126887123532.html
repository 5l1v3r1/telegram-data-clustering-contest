<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/cani-robot-test-terrificanti-sorgono-dubbi-632365"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T14:30:00+00:00"/>
    <meta property="og:title" content="Cani robot: i test sono terrificanti, sorgono alcuni dubbi"/>
    <meta property="og:description" content="Spot, il robot ideato da Boston Dynamics, simula le sembianze di un cane dall'aspetto terrificante, ma sarà d'aiuto in svariati scenari."/>
  </head>
  <body>
    <article>
      <h1>Cani robot: i test sono terrificanti, sorgono alcuni dubbi</h1>
      <h2>Spot, il robot ideato da Boston Dynamics, simula le sembianze di un cane dall'aspetto terrificante, ma sarà d'aiuto in svariati scenari.</h2>
      <address><time datetime="2019-11-29T14:30:00+00:00">29 Nov 2019, 14:30</time> by <a rel="author">Rosalba Varegliano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Robot.png"/>
      </figure>
      <p>La polizia negli Stati Uniti ha testato un <b>cane robot</b>, realizzato con tecnologie altamente avanzate, provocando una reazione immediata di sconcerto e preoccupazione.</p>
      <p>L’American Civil Liberties Union ha presentato una richiestai alla società di robotica Boston Dynamics. Ciò in seguito al video dimostrativo del cane robot, <b><i>Spot</i></b>. Si ritiene che i cani robot, che sono in grado di aprire porte e superare ostacoli, potrebbero essere utilizzati per svariati usi. “<i>Troppo spesso, l’implementazione di queste tecnologie avviene più rapidamente di quanto ci aspettiamo. I nostri sistemi sociali, politici o legali non sembrano mai pronti abbastanza</i>“, ha affermato l’ACLU in una dichiarazione condivisa con TechCrunch.</p>
      <p><i>“Abbiamo urgentemente bisogno di maggiore trasparenza da parte delle agenzie governative. Quest’ultime dovrebbero essere in prima fila insieme a tutti noi per condividere i loro piani adibiti per testare e implementare le <a href="https://www.tecnoandroid.it/2019/11/05/tesla-le-tecnologie-dellelettrico-potrebbero-essere-usate-da-fca-e-psa-619519">nuove tecnologie</a></i>“. Un portavoce della polizia di stato del Massachusetts dichiara che il robot in questione è un “<b><i>dispositivo di osservazione a distanza</i></b>” utile per monitorare attività sospette.</p>
      <h3>Cani robot: Boston Dynamics pronta a lanciare il nuovo Spot, con il supporto di tecnologie altamente sviluppate</h3>
      <p><i>“In questo momento, il nostro interesse principale è l’invio del robot in situazioni in cui si desidera raccogliere informazioni in un ambiente in cui è troppo pericoloso inviare una persona, ma non interagire fisicamente con lo spazio</i>“, ha detto il portavoce. Secondo quanto riferito, l’accordo tra Boston Dynamics e la polizia include la condizione che i cani robot non possono danneggiare fisicamente o intimidire le persone. Boston Dynamics ha annunciato all’inizio di quest’anno che avrebbe iniziato a vendere questi cani robot nel 2019, anche se non c’è ancora alcuna data o prezzo.</p>
      <p>La pagina del prodotto per Spot lo descrive come un “robot agile” in grado di funzionare autonomamente e viaggiare per un massimo di<b> 90 minuti alla volta.</b> I materiali promozionali per Spot mostrano che tali robot vengono utilizzati in una varietà di ruoli e ambienti. Essi vanno dall’assistenza nei cantieri alle guardie di sicurezza. “<i>Stiamo parlando di un numero notevole di società di costruzioni”,</i> ha detto il direttore generale della Boston Dynamics Marc Raibert. “<i>Ma abbiamo alcune applicazioni che sono molto promettenti, [come] in ambienti ostili dove il costo di avere persone lì è alto”</i>. Questi robot sono stati spesso descritti come <b>“inquietanti” e “terrificanti”.</b> Anche se, Raibert ha affermato che non dovremmo parlarne in questo modo.</p>
    </article>
  </body>
</html>