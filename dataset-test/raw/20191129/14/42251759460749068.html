<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315997-Fabinjo-van-terena-sest-do-osam-nedelja.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T14:31:00+00:00"/>
    <meta property="og:title" content="Fabinjo van terena šest do osam nedelja"/>
    <meta property="og:description" content="U remiju sa Napolijem u Ligi šampiona povredu ligamenata zgloba zadobio je Fabinjo, a kako je pred nastavak takmičenja u Premijer ligi rekao Jirgen Klop, Brazilac će sa terena odsustvovati do sledeće godine."/>
  </head>
  <body>
    <article>
      <h1>Fabinjo van terena šest do osam nedelja</h1>
      <h2>U remiju sa Napolijem u Ligi šampiona povredu ligamenata zgloba zadobio je Fabinjo, a kako je pred nastavak takmičenja u Premijer ligi rekao Jirgen Klop, Brazilac će sa terena odsustvovati do sledeće godine.</h2>
      <address><time datetime="2019-11-29T14:31:00+00:00">29 Nov 2019, 14:31</time> by <a rel="author">Maja Todić</a></address>
      <figure>
        <img src="https://sportklub.rs/Picture/150647/jpeg/Fabinjo.jpg"/>
        <figcaption>
          <cite>Lynne Cameron/Getty Images</cite>
        </figcaption>
      </figure>
      <p>Liverpul će morati da se snalazi bez Fabinja do kraja godine.</p>
      <p>Brazilac se povredio u meču Lige šampiona protiv Napolija kada ga je sasvim slučajno, u padu, po članku leve noge udario Lozano.</p>
      <p>Pregledi su pokazali, a Jirgen Klop potvrdio da će Fabinjo sa terena odsustvovati do sledeće godine, tačnije šest do osam nedelja.</p>
      <p>To znači da Klop na njega neće moći da računa na najmanje 12 mečeva.</p>
      <p>Tu su uključeni mečevi Premijer lige, Lige šampiona, FA Kupa, Liga kupa i Svetskog klupskog prvenstva.</p>
      <p>Fabinjo je postao jedan od ključnih igrača Liverpula svojom defanzivnom ulogom u veznom redu, a Redsi nisu izgbuli nijedan meč Premijer lige u kome je Brazilac bio starter.</p>
    </article>
  </body>
</html>