<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%cf%80%cf%8c%ce%bb%ce%b5%ce%bc%ce%bf%cf%82-%ce%b3%ce%b1%ce%bb%ce%bb%ce%af%ce%b1%cf%82-%cf%84%ce%bf%cf%85%cf%81%ce%ba%ce%af%ce%b1%cf%82-%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T14:10:24+00:00"/>
    <meta property="og:title" content="«Πόλεμος» Γαλλίας-Τουρκίας – Επίθεση Ερντογάν σε Μακρόν: «Να κοιτάξεις τον δικό σου εγκεφαλικό θάνατο»"/>
    <meta property="og:description" content="Τη στιγμή που ο Έλληνας πρωθυπουργός, Κυριάκος Μητσοτάκης, σε επικοινωνία με τον Γάλλο ομόλογό του, Εμμανουέλ Μακρόν, ζήτησε τη στήριξη της Γαλλίας για τις τουρκικές προκλήσεις, ο Ρ.Τ. Ερντογάν φρόντισε να εξαπολύσει μια σκληρή λεκτική επίθεση κατά του Γάλλου προέδρου, με αφορμή τις δηλώσεις του τελευταίου για το «εγκεφαλικά νεκρό ΝΑΤΟ»."/>
  </head>
  <body>
    <article>
      <h1>«Πόλεμος» Γαλλίας-Τουρκίας – Επίθεση Ερντογάν σε Μακρόν: «Να κοιτάξεις τον δικό σου εγκεφαλικό θάνατο»</h1>
      <address>
        <time datetime="2019-11-29T14:10:24+00:00">29 Nov 2019, 14:10</time>
      </address>
      <p>
        <b>Τη στιγμή που ο Έλληνας πρωθυπουργός, Κυριάκος Μητσοτάκης, σε επικοινωνία με τον Γάλλο ομόλογό του, Εμμανουέλ Μακρόν, ζ<a href="https://www.pentapostagma.gr/2019/11/ektakto-o-m%ce%b7%cf%84%cf%83%ce%bf%cf%84%ce%ac%ce%ba%ce%b7%cf%82-%ce%b6%ce%ae%cf%84%ce%b7%cf%83%ce%b5-%cf%84%ce%b7%ce%bd-%cf%83%cf%84%ce%ae%cf%81%ce%b9%ce%be%ce%b7-%ce%bc%ce%b1%ce%ba%cf%81%cf%8c.html">ήτησε τη στήριξη της Γαλλίας για τις τουρκικές προκλήσεις,</a> ο Ρ.Τ. Ερντογάν φρόντισε να εξαπολύσει μια σκληρή λεκτική επίθεση κατά του Γάλλου προέδρου, με αφορμή τις δηλώσεις του τελευταίου για το «εγκεφαλικά νεκρό ΝΑΤΟ».</b>
      </p>
      <p>Με μία σκληρή απάντηση ο Ρετζέπ Ταγίπ Ερντογάν σχολίασε τις δηλώσεις του Εμανουέλ Μακρόν ότι το ΝΑΤΟ είναι εγκεφαλικό νεκρό.</p>
      <p><i><b>«Μιλάω στον Γάλλο Πρόεδρο Εμανουέλ Μακρόν και το ίδιο λέω και στο ΝΑΤΟ. Πρώτα από όλα να τσεκάρει το θάνατο του δικού σου εγκεφάλου. Αυτές οι δηλώσεις είναι κατάλληλες μόνο για ανθρώπους σαν κι εσένα που είναι εγκεφαλικά νεκροί»</b></i> ανέφερε ο Τούρκος Πρόεδρος.</p>
      <p>Αυτές οι σφοδρές δηλώσεις έγιναν μετά τις επικρίσεις που εξέφρασε, ο Μακρόν σχετικά με την επίθεση που εξαπέλυσε τον περασμένο μήνα η Τουρκία στη Συρία εναντίον κουρδικής πολιτοφυλακής που υποστηρίζεται από τις δυτικές χώρες.</p>
      <p>Τα σχόλια του Ερντογάν ενισχύουν τις εντάσεις πριν από μια κρίσιμη σύνοδο κορυφής της Συμμαχίας που θα πραγματοποιηθεί την ερχόμενη εβδομάδα στο Λονδίνο.</p>
      <p>
        <b>Οι Ερντογάν και Μακρόν, καθώς και η γερμανίδα καγκελάριος Άγγελα Μέρκελ και ο βρετανός πρωθυπουργός Μπόρις Τζόνσον πρόκειται εξάλλου να συνεδριάσουν στο περιθώριο αυτής της συνόδου κορυφής για να συζητήσουν για τη Συρία.</b>
      </p>
      <p>«Κανένας δεν σου δίνει προσοχή. Έχεις ακόμα μια πλευρά ερασιτέχνη, άρχισε κάνοντας κάτι γι’ αυτό», είπε ο Ερντογάν απευθυνόμενος στον Μακρόν. «Όταν είναι να κομπάσεις, ξέρεις πολύ καλά να το κάνεις. Αλλά όταν είναι να δώσεις στο ΝΑΤΟ τα χρήματα που του οφείλεις, αυτό είναι κάτι άλλο».</p>
      <p>«Είναι τόσο άπειρος! Δεν ξέρει τι είναι ο αντιτρομοκρατικός αγώνας, γι’ αυτό τα κίτρινα γιλέκα έχουν κυριεύσει τη Γαλλία», είπε ακόμη ο Τούρκος πρόεδρος. «Χειρονομήστε όσο θέλετε, στο τέλος θα αναγνωρίσετε την ορθότητα του αγώνα μας εναντίον της τρομοκρατίας».</p>
    </article>
  </body>
</html>