<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082243-8-rchniy-shkolyar-z-poltavschini-zamnuvav-shkolu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-29T14:05:00+00:00"/>
    <meta property="og:title" content="8-річний школяр з Полтавщини «замінував» школу"/>
    <meta property="og:description" content=" Ювенальні поліцейські вже спілкуються з «жартівником» Вчора, 28 листопада, школяр з Кобеляцького району повідомив про замінування школи. За інформацією пресслужби поліції, невідомий дитячим голосом"/>
  </head>
  <body>
    <article>
      <h1>8-річний школяр з Полтавщини «замінував» школу</h1>
      <address><time datetime="2019-11-29T14:05:00+00:00">29 Nov 2019, 14:05</time> by <a rel="author">Альона Душенко</a></address>
      <figure>
        <img src="https://www.telegraf.in.ua/uploads/posts/2019-11/1574970471_shkola-mnuvannya-2.jpg"/>
      </figure>
      <p>
        <b>Ювенальні поліцейські вже спілкуються з «жартівником»</b>
      </p>
      <p>Вчора, 28 листопада, школяр з Кобеляцького району повідомив про замінування школи. За інформацією пресслужби поліції, невідомий дитячим голосом повідомив на лінію «102», що відбудеться вибух і швидко поклав слухавку. Поліція оперативно визначила місце знаходження телефону.</p>
      <p>Дзвінок до поліції надійшов із загальноосвітньої школи одного із населених пунктів району. Автор невдалого «жарту» – 8-річний хлопчик.</p>
      <figure>
        <img src="https://www.telegraf.in.ua/uploads/posts/2019-11/1574970536_shola-mnuvannya-1.jpg"/>
      </figure>
      <p>Відомості про подію вже внесли до Єдиного реєстру досудових розслідувань з кваліфікацією – Завідомо неправдиве повідомлення про загрозу безпеці громадян (ст. 259 КК України).</p>
      <p>Ювенальні поліцейські вже спілкуються з «жартівником». З’ясовують причину, що спонукала його до такої витівки. Попереду ще розмова поліції з батьками і ймовірно штраф, який їм доведеться сплатити за хибний виклик спеціальних служб.</p>
      <p>Автор: <a href="https://www.telegraf.in.ua/user/%C0%EB%FC%EE%ED%E0+%C4%F3%F8%E5%ED%EA%EE/">Альона Душенко</a></p>
    </article>
  </body>
</html>