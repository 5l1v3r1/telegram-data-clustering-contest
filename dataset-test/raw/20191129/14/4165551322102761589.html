<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724560/39-godishen-mazh-e-osaden-za-darzhane-na-amfetamin-v-kardzhali.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T14:30:00+00:00"/>
    <meta property="og:title" content="39-годишен мъж е осъден за държане на амфетамин в Кърджали"/>
    <meta property="og:description" content="Кърджали. По наказателно дело на Районна прокуратура-Кърджали е осъден И.М. на 39 г. за това, че на 02 юли 2019 г. в гр. Кърджали, държал без надлежно разрешително наркотични вещества - 5 грама амфетамин – престъпление по чл. 354а, ал. 3, т. 1 Наказателния кодекс. Това съобщи Боряна Димитрова Апелативна прокуратура-Пловдив . Съдът е наложил на обвиняемия наказание от една"/>
  </head>
  <body>
    <article>
      <h1>39-годишен мъж е осъден за държане на амфетамин в Кърджали</h1>
      <address><time datetime="2019-11-29T14:30:00+00:00">29 Nov 2019, 14:30</time> by <a rel="author">Агенция "Фокус"</a></address>
      <p><b><i>Кърджали. </i></b>По наказателно дело на Районна прокуратура-Кърджали е осъден И.М. на 39 г. за това, че на 02 юли 2019 г. в гр. Кърджали, държал без надлежно разрешително наркотични вещества - 5 грама амфетамин – престъпление по чл. 354а, ал. 3, т. 1 Наказателния кодекс. Това съобщи Боряна Димитрова <b>Апелативна прокуратура-Пловдив </b>. Съдът е наложил на обвиняемия наказание от една година „лишаване от свобода“ при първоначален „общ“ режим и глоба в размер на 2 000 лева. И.М. е осъществил деянието в изпитателния срок по предходно осъждане – от 2016 г., когато се е заканил с убийство на две момчета (на 14 и на 18г.), настанени в Център за настаняване от семеен тип на деца и младежи, гр. Кърджали – и заканването му би могло да възбуди основателен страх за осъществяването му. Тогава съдът е наложил на И.М. наказание от 8 месеца лишаване от свобода условно, чието изтърпяване е било отложено с тригодишен изпитателен срок. С новата присъда е приведено в изпълнение и наказанието от 2016 г.</p>
    </article>
  </body>
</html>