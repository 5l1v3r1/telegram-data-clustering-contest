<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/polisaktion-stoppar-verktyg-for-dataintrang-5462787.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T14:18:05+00:00"/>
    <meta property="og:title" content="Polisaktion stoppar verktyg för dataintrång"/>
    <meta property="og:description" content="Brott Sex personer har gripits i Sverige i samband med en internationell insats mot it-brottslighet. Genom insatsen, som genomförts inom polisorganisationen Europol, har en programvara som använts för dataintrång stoppats."/>
  </head>
  <body>
    <article>
      <h1>Polisaktion stoppar verktyg för dataintrång</h1>
      <address><time datetime="2019-11-29T14:18:05+00:00">29 Nov 2019, 14:18</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5462788/1129152004/genom-ett-internationellt-sama?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Thomas Winje Øijord /NTB Scanpix/TT | Genom ett internationellt samarbete har ett verktyg för dataintrång stoppats och sex personer har gripits i Sverige. Arkivbild</figcaption>
      </figure>
      <p>Brott Sex personer har gripits i Sverige i samband med en internationell insats mot it-brottslighet. Genom insatsen, som genomförts inom polisorganisationen Europol, har en programvara som använts för dataintrång stoppats.</p>
      <p>Programvaran IM-RAT har utnyttjats i 124 länder och sålts till över 14 500 köpare. Den har använts för att ta kontroll över personers datorer.</p>
      <p>I Sverige har polisen den senaste veckan slagit till mot ett tiotal adresser och genomfört omfattande husrannsakningar. Datorer har tagits i beslag och sex personer har frihetsberövats.</p>
      <p>"Polisen har också fått ett omfattande material från andra medlemsländer vilket kan leda till att fler utredningar kommer att påbörjas. Som en konsekvens av insatsen kan de som köpt IM-RAT inte längre använda den", säger Jan Olsson vid polisens it-brottscentrum i ett pressmeddelande.</p>
    </article>
  </body>
</html>