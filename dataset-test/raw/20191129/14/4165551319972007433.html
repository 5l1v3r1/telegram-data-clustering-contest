<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724572/novoto-rakovodstvo-na-pp-gerb-blagoevgrad-shte-bade-predstaveno-v-grada.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T14:51:00+00:00"/>
    <meta property="og:title" content="Новото ръководство на ПП ГЕРБ – Благоевград ще бъде представено в града"/>
    <meta property="og:description" content="Благоевград. Новото ръководство на ПП ГЕРБ – Благоевград ще бъде представено в града, предаде репортер на Радио „Фокус“ - Пирин. Това ще се случи в 18.00 часа в Професионалния колеж по икономика и мениджмънт. „Фокус“ припомня: На 22 ноември на свое редовно заседание Изпълнителната комисия на ПП ГЕРБ избра евродепутата Андрей Новаков за областен координатор на ГЕРБ-"/>
  </head>
  <body>
    <article>
      <h1>Новото ръководство на ПП ГЕРБ – Благоевград ще бъде представено в града</h1>
      <address><time datetime="2019-11-29T14:51:00+00:00">29 Nov 2019, 14:51</time> by <a rel="author">Агенция "Фокус"</a></address>
      <p><b><i>Благоевград. </i></b>Новото ръководство на ПП ГЕРБ – Благоевград ще бъде представено в града, предаде репортер на <b>Радио „Фокус“ - Пирин</b>. Това ще се случи в 18.00 часа в Професионалния колеж по икономика и мениджмънт. <br/><br/><b>„Фокус“ припомня: </b><br/>На 22 ноември на свое редовно заседание Изпълнителната комисия на ПП ГЕРБ избра евродепутата Андрей Новаков за областен координатор на ГЕРБ - Благоевград. Новаков е дългогодишен член на структурата на партията в Благоевград, както и бивш областен координатор на МГЕРБ. В момента той е втори мандат евродепутат от ГЕРБ/ЕНП. <br/><br/>Изпълнителната комисия на ГЕРБ също така определи Росица Димитрова за ръководител на общинската структура на партията в Благоевград. Областен административен секретар на ГЕРБ-Благоевград ще бъде депутатът Даниела Савеклиева. <br/><br/>В края на следващата седмица новото ръководство ще бъде официално представено пред актива на партията в Благоевград на областно събрание. На събитието ще присъстват представители на всички общински структури на партията в Благоевградска област, както и членове на Изпълнителната комисия на ГЕРБ.<br/><br/>За Сандански Изпълнителната комисия утвърди Стоян Стоев като общински ръководител на структурата.</p>
    </article>
  </body>
</html>