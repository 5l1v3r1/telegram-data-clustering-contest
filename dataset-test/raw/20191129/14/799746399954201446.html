<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/29/7103660/"/>
    <meta property="og:site_name" content="Європейська правда"/>
    <meta property="article:published_time" content="2019-11-29T14:10:46+00:00"/>
    <meta property="og:title" content="6 європейських країн приєднуються до механізму ЄС для торгівлі з Іраном"/>
    <meta property="og:description" content="Фінляндія, Бельгія, Данія, Нідерланди, Норвегія та Швеція заявили, що приєднаються до механізму INSTEX, створеного для торгівлі країн ЄС з Іраном."/>
  </head>
  <body>
    <article>
      <h1>6 європейських країн приєднуються до механізму ЄС для торгівлі з Іраном</h1>
      <address>
        <time datetime="2019-11-29T14:10:46+00:00">29 Nov 2019, 14:10</time>
      </address>
      <p>Фінляндія, Бельгія, Данія, Нідерланди, Норвегія та Швеція заявили, що приєднаються до механізму INSTEX, створеного для торгівлі країн ЄС з Іраном.</p>
      <p>Про це повідомляє "Європейська правда" з посиланням на <a href="https://www.euractiv.com/">Euractiv</a>.</p>
      <p>"Зважаючи на постійну європейську підтримку угоди, постійні зусилля з імплементації економічної її частини та сприяння законній торгівлі між Європою та Іраном, ми зараз перебуваємо в процесі становлення учасниками Інструменту з підтримки торгових обмінів (INSTEX) за умови завершення національних процедур", - йдеться у спільній заяві.</p>
      <p>INSTEX створили Франція, Німеччина та Велика Британія у січні 2019 року. Він був створений як інструмент спеціального призначення, щоб допомогти компаніям ЄС вести бізнес з Іраном та сприяти недоларовим транзакціям, щоб уникнути порушення американських санкцій проти країни.</p>
      <p>Шість країн, що приєдналися до цього механізму, повторили, що вони "надають надзвичайно важливе значення збереженню та повному виконанню" ядерної угоди з Іраном. Торік з угоди вийшли США, відновивши санкції.</p>
      <p>Шість країн також закликали Іран негайно повернутися до повної відповідності умовам та положенням ядерної угоди.</p>
      <p>Після виходу США Тегеран почав поступово <b><a href="https://www.eurointegration.com.ua/news/2019/11/12/7102918/">відмовлятися від своїх зобов'язань.</a></b></p>
      <related>
        <a href="https://www.eurointegration.com.ua/news/2019/11/11/7102912/"/>
      </related>
    </article>
  </body>
</html>