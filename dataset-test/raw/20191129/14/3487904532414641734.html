<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/zerostigma-ekstratia-tis-gilead-sciences-gia-to-kinoniko-stigma"/>
    <meta property="og:site_name" content="Metrosport.gr"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="#ZeroStigma: Εκστρατεία της Gilead Sciences για το κοινωνικό στίγμα"/>
    <meta property="og:description" content="Δράση της Gilead Sciences Ελλάς με graffiti που θα αποτυπώνουν την αποδοχή ενάντια στην προκατάληψη, τον αποκλεισμό και το κοινωνικό στίγμα"/>
  </head>
  <body>
    <article>
      <h1>#ZeroStigma: Εκστρατεία της Gilead Sciences για το κοινωνικό στίγμα</h1>
      <h2>Δράση της Gilead Sciences Ελλάς με graffiti που θα αποτυπώνουν την αποδοχή ενάντια στην προκατάληψη, τον αποκλεισμό και το κοινωνικό στίγμα</h2>
      <address><time datetime="2019-11-29T14:00:00+00:00">29 Nov 2019, 14:00</time> by <a rel="author">Metrosport.gr Team</a></address>
      <p>#ZeroStigma είναι το κεντρικό μήνυμα της εκστρατείας ενημέρωσης και ευαισθητοποίησης που διοργανώνει η βιοφαρμακευτική εταιρεία Gilead Sciences Ελλάς, με την υποστήριξη της Ελληνικής Εταιρείας Μελέτης και Αντιμετώπισης του AIDS (Ε.Ε.Μ.Α.Α.), του Συλλόγου Οροθετικών Ελλάδος «Θετική Φωνή» και υπό την αιγίδα των Δήμων Αθήνας και Θεσσαλονίκης, τη Κυριακή 1<sup>η</sup> Δεκεμβρίου 2019 - Παγκόσμια Ημέρα AIDS.</p>
      <p>Έχοντας ως κεντρικό στόχο την ανάδειξη του προβλήματος του κοινωνικού στίγματος που αντιμετωπίζουν τα άτομα που ζουν με τον ιό HIV, θα πραγματοποιηθούν εκδηλώσεις και δράσεις σε Αθήνα, Θεσσαλονίκη και Πάτρα, φέρνοντας κοντά την ιατρική κοινότητα, τους ασθενείς, την πολιτεία και τους εμπλεκόμενους φορείς σε μια κοινή προσπάθεια ευαισθητοποίησης του κοινού.</p>
      <p>H Gilead μέσα από την εικαστική παρέμβαση των καλλιτεχνών της UrbanAct, θα μεταμορφώσει κεντρικά σημεία των 3 πόλεων*, δημιουργώντας graffiti που θα αποτυπώνουν την αποδοχή ενάντια στην προκατάληψη, τον αποκλεισμό και το κοινωνικό στίγμα. Χρησιμοποιώντας αυτή τη μορφή εναλλακτικής τέχνης ως το βασικό «επικοινωνιακό» όχημα της εκστρατείας, η Gilead στηρίζει τη προσπάθεια αναχαίτισης του ιού: η εξάλειψη του στίγματος συμβάλλει στο στόχο για μηδέν νέες μολύνσεις.</p>
      <p><anchor name="_GoBack"/>«<i>Με την καμπάνια ενημέρωσης #</i><i>zerostigma</i><i> επιθυμούμε να ενεργοποιήσουμε την κοινωνία καλώντας τη να ακολουθήσει τις σημαντικές εξελίξεις της επιστήμης. Τα graffiti είναι μια τέχνη που ανήκει σε όλους ενώ μετατρέπονται από μέσο έκφρασης, σε πηγή έμπνευσης και προβληματισμού, επιχειρώντας να σπάσουν το φαύλο κύκλο του φόβου, του αποκλεισμού και των προκαταλήψεων. Σεβασμός στη διαφορετικότητα σημαίνει σεβασμός στον Άνθρωπο. Το HIV/AIDS είναι πάνω απ’ όλα μια κοινωνική νόσος. Θα εκλείψει μόνο όταν υπάρξει περισσότερη γνώση, αλληλεγγύη και ανθρωπιά. Όλοι όσοι εργαζόμαστε στη </i><i>Gilead</i><i> ε</i><i>ίμαστε ιδιαίτερα περήφανοι που το εγχείρημα αυτό έχει βρει γόνιμο έδαφος να αναπτυχθεί αλλά και σημαντικούς εταίρους</i> <i>να το υποστηρίξουν. Καλούμε όλο το κόσμο να έρθει την Κυριακή και να στηρίξει αυτή τη δράση</i>», τόνισε ο Σάββας Χαραλαμπίδης, Γενικός Διευθυντής της Gilead Sciences Ελλάς.</p>
      <p>*Αθήνα: Παλιό Αμαξοστάσιο Ο.Σ.Υ., Πειραιώς &amp; Ερμού, Γκάζι (12μ.μ. – 3μ.μ.)</p>
      <p>Θεσσαλονίκη: Αντιδημαρχία Κοινωνικής Πολιτικής, Μοναστηρίου 53-55 (12μ.μ. – 3μ.μ.)</p>
      <p>Πάτρα: Πλατεία Τριών Συμμάχων (12μ.μ. – 3μ.μ.)</p>
      <p><b>Σχετικά με την </b><b>Gilead</b> <b>Sciences</b><b>, </b><b>Inc</b><u><b>.</b></u></p>
      <p>H Gilead Sciences είναι μία πρωτοπόρος βιοφαρμακευτική εταιρεία, η οποία ερευνά και αναπτύσσει καινοτόμες θεραπείες σε τομείς με σημαντικά θεραπευτικά κενά. Αποστολή της εταιρείας είναι να προάγει τη θεραπευτική φροντίδα των ανθρώπων που πάσχουν από ασθένειες απειλητικές για τη ζωή σε όλο τον κόσμο. Η Gilead δραστηριοποιείται σε περισσότερες από 35 χώρες ανά τον κόσμο, με έδρα το Foster City της Καλιφόρνια.</p>
      <p>Για περισσότερες πληροφορίες σχετικά με την Gilead Sciences παρακαλούμε επικοινωνήστε μέσω email στην ηλεκτρονική διεύθυνση <a href="mailto:GR-MEDICAL@gilead.com"><u>GR</u><u>-</u><u>MEDICAL</u><u>@</u><u>gilead</u><u>.</u><u>com</u></a> ή καλέστε στο +30 210 8930100.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/choris-nero-gia-ores-simera-periochi-ston-evosmo"/>
        <a href="http://www.metrosport.gr/article/thessaloniki-evale-kamera-se-diamerisma-pou-nikiaze-se-fititria"/>
        <a href="http://www.metrosport.gr/article/thessaloniki-trocheo-me-enan-travmatia-ston-periferiako"/>
        <a href="http://www.metrosport.gr/article/thessaloniki-nea-diamartiria-fititon-simera-to-proi"/>
        <a href="http://www.metrosport.gr/article/amives-ton-kallitechnon-pou-tha-tragoudisoun-sti-thesniki"/>
        <a href="http://www.metrosport.gr/article/xilokopisan-sinergati-tou-chrisochodi"/>
      </related>
    </article>
  </body>
</html>