<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/education/predstavniki-chnu-zustrilisya-z-delegacieyu-moldavskogo-universitetu-381040"/>
    <meta property="og:site_name" content="Погляд"/>
    <meta property="article:published_time" content="2019-11-29T14:16:00+00:00"/>
    <meta property="og:title" content="Представники ЧНУ зустрілися з офіційною делегацією Молдавського університету"/>
    <meta property="og:description" content="Відбулася зустріч з офіційною делегацією Молдавського державного Університету «Дімітріє Кантемір» м. Кишинів  "/>
  </head>
  <body>
    <article>
      <h1>Представники ЧНУ зустрілися з офіційною делегацією Молдавського університету</h1>
      <h2>Сторони підписали рамкову угоду про співробітництво</h2>
      <address>
        <time datetime="2019-11-29T14:16:00+00:00">29 Nov 2019, 14:16</time>
      </address>
      <p>28 листопада 2019 року відбулася зустріч з офіційною делегацією Молдавського державного університету «Дімітріє Кантемір» м. Кишинів.</p>
      <p>Іноземну делегацію представили: ректор Молдавського Університету «Дімітріє Кантемір» м. Кишинів – Аурелія ХАНГАНУ, представники міжнародного відділу – В’ячеслав ШУЮ та Сорін ШКЛЯРУК. </p>
      <p>Зі сторони Чернівецького національного університету імені Юрія Федьковича на зустрічі були присутні: ректор університету – Роман ПЕТРИШИН, проректор з наукової роботи та міжнародних зв'язків – Петро ФОЧУК, проректор з науково-педагогічної роботи з питань навчально-виховного процесу – Тамара МАРУСИК, начальник відділу міжнародних зв’язків – Сергій ЛУКАНЮК та фахівець відділу міжнародних зв’язків – Христина БОЙКО.</p>
      <p>Під час зустрічі сторони підписали рамкову угоду про співробітництво, обговорили подальші кроки співпраці у різних сферах, а саме домовилися сприяти обміну викладачів і студентів. Також продовжили започатковану раніше роботу над спільним проєктом з франкофонії.</p>
      <p>Окрім офіційної зустрічі, представництво Молдавського університету мало нагоду поспілкуватися з керівництвом філологічного факультету. Про це йдеться на офіційному сайті ЧНУ.</p>
      <related>
        <h4>Схожі записи</h4>
        <a href="https://pogliad.ua/news/education/delegaciya-osvityan-iz-litvi-vidvidala-chnu-375299"/>
        <a href="https://pogliad.ua/news/education/rektor-kitayskogo-vishu-priyihav-do-chnu-361377"/>
        <a href="https://pogliad.ua/news/education/delegaciya-tiraspolskogo-derzhavnogo-universitetu-m-kishiniv-vidvidala-chnu-321368"/>
        <a href="https://pogliad.ua/news/education/chernivecki-optiki-znayomilisya-z-profilnimi-pidpriemstvami-kitayu-380601"/>
      </related>
    </article>
  </body>
</html>