<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/asociatiile-pentru-drepturile-consumatorilor-cer-inlocuirea-mihaelei-ionescu-de-la-conducerea-anpc_1408210.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T14:55:08+00:00"/>
    <meta property="og:title" content="Asociaţiile pentru drepturile consumatorilor cer înlocuirea Mihaelei Ionescu de la conducerea ANPC"/>
    <meta property="og:description" content="Asociaţiile pentru drepturile consumatorilor cer înlocuirea Mihaelei Ionescu de la conducerea interimară a Autorității Naționale pentru..."/>
  </head>
  <body>
    <article>
      <h1>Asociaţiile pentru drepturile consumatorilor cer înlocuirea Mihaelei Ionescu de la conducerea ANPC</h1>
      <address><time datetime="2019-11-29T14:55:08+00:00">29 Nov 2019, 14:55</time> by <a rel="author">Denisa Miron</a></address>
      <p>Asociaţiile pentru drepturile consumatorilor cer înlocuirea Mihaelei Ionescu de la conducerea interimară a Autorității Naționale pentru Protecția Consumatorilor (ANPC), întrucât ar fi folosit banii publici pentru scopuri personale. Aceasta îl înlocuieşte pe fostul preşedinte Horia Constantinescu.</p>
      <p>Asociația Utilizatorilor Români de Servicii Financiare (AURSF), Asociația pentru Apărarea Drepturilor și Intereselor Consumatorilor (APCONS) și Asociația CREDERE pentru Informarea, Consilierea și Educarea Consumatorilor, în calitate de asociații active și implicate în susținerea drepturilor și intereselor consumatorilor din România, solicită premierului Ludovic Orban printr-o srisoare oficială, să dispună neîntârziat înlocuirea Mihaelei Irina Ionescu de la conducerea interimară a Autorității Naționale pentru Protecția Consumatorilor, potrivit unui comunicat de presă remis vineri, MEDIAFAX.</p>
      <p>Acestea anunţă că a preşedinta intermiară ar fi folosit banii publici ai instituției în scop personal, așa cum reiese dintr-un raport de audit financiar al Curții de Conturi.</p>
      <p>Asociaţiile i-au mai cerut premierului numirea unei persoane "care deține o vastă experiență în materia Protecției Consumatorilor, să vă consultați cu reprezentanții societății civile care susțin drepturile și interesele consumatorilor din România".</p>
      <p>Scrisoarea a fost semnată de Alin Iacob, președinte AURSF, Vasile Cazan, președinte APCONS şi Dorinel Tănase, președinte Credere.</p>
      <p>Joi, 28 noiembrie, Horia Constantinescu a fost eliberat, în baza unei decizii a premierului Ludovic Orban, din funcția de președinte al Autorității Naționale pentru Protecția Consumatorilor, conducerea autorității fiind preluată temporar de Mihaela Irina Ionescu, secretar general al instituției.</p>
    </article>
  </body>
</html>