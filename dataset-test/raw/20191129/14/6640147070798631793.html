<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ring-fit-adventure-giappone-esaurire-scorte/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="Ring Fit Adventure: in Giappone stanno per esaurire le scorte | Game Division"/>
    <meta property="og:description" content="In Giappone Ring Fit Adventure sta facendo segnare delle vendite inaspettate che hanno fatto segnare il sold out in alcuni dei maggiori negozi giapponesi."/>
  </head>
  <body>
    <article>
      <h1>Ring Fit Adventure: in Giappone stanno per esaurire le scorte | Game Division</h1>
      <address>
        <time datetime="2019-11-29T14:15:00+00:00">29 Nov 2019, 14:15</time>
      </address>
      <p>Dalla sua uscita avvenuta lo scorso ottobre, <b>Ring Fit Adventure</b> ha registrato vendite costanti in Giappone e non è ancora sceso al di fuori dei primi quattro videogiochi più venduti della settimana nel paese del sol levante, al punto che in questo momento è molto difficile trovarne una copia nei rivenditori.</p>
      <p>Secondo l’utente di Twitter Dr. Serkan Toto, alcuni dei più grandi negozi videoludici giapponesi sono ormai s<b>provvisti di ogni copia di Ring Fit Adventure</b>. Anche il più grande negozio di elettronica del Giappone, la Yodobashi Camera di Akihabara, ha affermato che il titolo è stato il più venduto per Nintendo Switch. I dati di Famitsu suggeriscono che il titolo è riuscito a vendere quasi 300.000 unità solo in Giappone al 24 novembre.</p>
      <figure>
        <iframe data-src="https://twitter.com/serkantoto/status/1190855438876565504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/09/ring-fit-adventure-51143.768x432.jpg"/>
        </figure>
        <figure>
          <img src="https://www.tomshw.it/images/images/2019/09/ring-fit-adventure-51142.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/apex-legends-skin-octane-bug/">Apex Legends: la nuova skin di Octane presenta un bug</a></p>
      <p>In una dichiarazione ufficiale pubblicata sul suo proprio Web, Nintendo Japan ha tenuto a chiedere scusa ai giocatori per gl<b>i eventuali disagi causati</b> da quella che ha definito una “scarsità di scorte” in tutto il paese. Nel dettaglio il comunicato ha tenuto a dichiarare che: <i>“Continuiamo a spedire ogni settimana e aumenteremo il numero di spedizioni verso la fine dell’anno in modo che il maggior numero possibile di giocatori possano acquistare Ring Fit Adventure”.</i></p>
      <p>Il gioco di fitness targato Nintendo ha avuto un buon lancio anche da noi in Italia, ma le scorte sono ancora ben presenti in molti dei negozi di elettronica e di videogiochi. <b>State giocando a Ring Fit Adventure?</b> Diteci cosa ve ne pare del titolo Nintendo nella sezione dedicata ai commenti.</p>
      <blockquote>Ring Fit Adventure è acquistabile anche su Amazon. Potete acquistare il gioco a <a href="https://toms.it/NeU5m">questo indirizzo</a>.</blockquote>
    </article>
  </body>
</html>