<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofotbal.cz/clanky/richarlison-se-dohodl-na-nove-smlouve-s-evertonem-451838/"/>
    <meta property="og:site_name" content="EuroFotbal.cz"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="Richarlison se dohodl na nové smlouvě s Evertonem"/>
    <meta property="og:description" content="Brazilský útočník Richarlison se dohodl s Evertonem na prodloužení smlouvy o další rok. Nový kontrakt by měl platit do roku 2024."/>
  </head>
  <body>
    <article>
      <h1>Richarlison se dohodl na nové smlouvě s Evertonem</h1>
      <address><time datetime="2019-11-29T14:15:00+00:00">29 Nov 2019, 14:15</time> by <a rel="author">Jiří Fišara</a></address>
      <figure>
        <img src="https://www.eurofotbal.cz/res/img/news/20928_4.jpg"/>
        <figcaption>Richarlison (© evertonfc.com)</figcaption>
      </figure>
      <p>Brazilský útočník Richarlison se dohodl s Evertonem na prodloužení smlouvy o další rok. Nový kontrakt by měl platit do roku 2024. <br/><br/>Za klub hraje brazilský reprezentant od léta 2018, kdy přišel z Watfordu za 40 milionů liber. Dosud v dresu Toffees stihl 54 zápasů, ve kterých nastřílel 19 branek. <br/><br/>V této sezoně se prosadil zatím pětkrát. <i>"Richarlison je jedním z našich klíčových hráčů a jsme rádi, že už nám zbývá doladit poslední detaily nové smlouvy. Především z dlouhodobého hlediska jde o velmi pozitivní věc, v tomto těžkém týdnu,"</i> uvedl sportovní ředitel Evertonu Marcel Brands. <br/><br/>Everton totiž momentálně neprožívá nejlepší časy. V tabulce Premier League klesl na 16. místo a v médiích se hojně spekuluje o tom, že manažer Marco Silva má pozici velmi nahnutou. O víkendu čeká "Karamelky" duel na půdě Leicesteru.</p>
    </article>
  </body>
</html>