<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905770/zware-klap-voor-az-hatzidiakos-mist-rest-van-het-seizoen-door-zware-knieblessure.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T14:33:00+00:00"/>
    <meta property="og:title" content="Zware klap voor AZ: Hatzidiakos mist rest van het seizoen door zware knieblessure"/>
    <meta property="og:description" content="Pantelis Hatzidiakos komt dit seizoen niet meer in actie voor AZ. De Griekse centrale verdediger is tijdens het Europa League-treffen met Partizan Belgrado zwaar geblesseerd geraakt aan zijn knie. Enkele minuten na het begin van de tweede helft kwam de stopper ongelukkig neer en schreeuwde hij het uit van de pijn. De jonge Griek werd gewisseld voor Ferdy Druijf, die laat in de wedstrijd alsnog het verschil maakte voor de Alkmaarders. De knie van Hatzidiakos is dusdanig erg beschadigd dat hij niet meer in actie kan komen, zo valt te lezen op de socials van AZ."/>
  </head>
  <body>
    <article>
      <h1>Zware klap voor AZ: Hatzidiakos mist rest van het seizoen door zware knieblessure</h1>
      <address>
        <time datetime="2019-11-29T14:33:00+00:00">29 Nov 2019, 14:33</time>
      </address>
      <p>
        <b>Pantelis Hatzidiakos komt dit seizoen niet meer in actie voor AZ. De Griekse centrale verdediger is tijdens het Europa League-treffen met Partizan Belgrado zwaar geblesseerd geraakt aan zijn knie.</b>
      </p>
      <p>Enkele minuten na het begin van de tweede helft kwam de stopper ongelukkig neer en schreeuwde hij het uit van de pijn. De jonge Griek werd gewisseld voor Ferdy Druijf, die laat in de wedstrijd alsnog het verschil maakte voor de Alkmaarders. De knie van Hatzidiakos is dusdanig erg beschadigd dat hij niet meer in actie kan komen, zo valt te lezen op de socials van AZ.</p>
      <p>De zware blessure van de nieuwbakken Grieks international is een klap voor AZ, dat met Ron Vlaar een andere centrumverdediger ook al moet missen tot aan de winterstop. Alleen Stijn Wuytens en de jonge Joris Kramer blijven over als opties voor trainer Arne Slot, die ook kan besluiten om Teun Koopmeiners een linie naar achteren te halen. Daar speelde de reserve-aanvoerder van AZ vorig jaar al een tijdje.</p>
      <figure>
        <iframe data-src="https://twitter.com/AZAlkmaar/status/1200406482157748224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>