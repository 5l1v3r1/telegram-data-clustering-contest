<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905768/einde-verhaal-voor-diagne-club-brugge-weert-spits-uit-de-a-kern-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T14:10:00+00:00"/>
    <meta property="og:title" content="Diagne blijft hopen op terugkeer bij Club Brugge: 'Don't give up'"/>
    <meta property="og:description" content="Het verhaal van Mbaye Diagne bij Club Brugge lijkt helemaal afgelopen. De spits mag niet langer meetrainen met de A-kern van Club Brugge. Hij wordt helemaal weggehouden van de A-kern, dat meldt"/>
  </head>
  <body>
    <article>
      <h1>Diagne blijft hopen op terugkeer bij Club Brugge: 'Don't give up'</h1>
      <address>
        <time datetime="2019-11-29T14:10:00+00:00">29 Nov 2019, 14:10</time>
      </address>
      <p>
        <b>Het verhaal van Mbaye Diagne bij Club Brugge lijkt helemaal afgelopen. De spits mag niet langer meetrainen met de A-kern van Club Brugge. Hij wordt helemaal weggehouden van de A-kern, dat meldt <a href="https://www.voetbalprimeur.be/nieuws/905768/%20%20https://www.hln.be/sport/voetbal/belgisch-voetbal/jupiler-pro-league/einde-verhaal-voor-mbaye-diagne-club-brugge-zet-spits-op-non-actief~ac59c460/"><i>Het Laatste Nieuws</i></a>.</b>
      </p>
      <p>Club Brugge en Diagne nemen binnenkort zo goed als waarschijnlijk afscheid van elkaar. De Senegalees moest zich na zijn ego√Østisch gedrag in de partij tegen PSG bewijzen aan de staf van Club Brugge. Hij trainde nog mee met de A-kern, maar toonde ook op training niet dat hij zich weer in de gratie wilde werken.</p>
      <p>Zijn uitlatingen op social media van de voorbije weken lijken Club Brugge nu ook helemaal overtuigd te hebben om Diagne op te geven. De huurling mag niet langer meetrainen met de A-kern van Club Brugge en volgt een individueel plan.</p>
      <p>Intussen zoeken zowel Club Brugge als Galatasaray naar een oplossing voor Diagne. Alles wijst erop dat de Senegalees binnenkort terugkeert naar Turkije, waar hij aan de slag kan gaan voor de Turkse topclub.</p>
      <p><b>Update:</b> Mbaye Diagne lijkt nog niet helemaal klaar om afscheid te nemen van Club Brugge. De Senegalees was op Instagram in de fitness te zien en had een duidelijke boodschap voor zijn volgers: 'Geef niet op', schreef hij na zijn fitness-sessie.</p>
      <figure>
        <img src="https://i.gyazo.com/038ac1c972422667608ee8e6220d6ea6.png"/>
      </figure>
    </article>
  </body>
</html>