<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/nauka-tehnologija/internet/Twitter-od-decembra-brise-neaktivne-naloge/571176?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T14:48:30+00:00"/>
    <meta property="og:title" content="Twitter od decembra briše neaktivne naloge"/>
    <meta property="og:description" content="Ako u posljednje vrijeme niste koristili Twitter a ne želite da neko &quot;ugrabi&quot; vaše korisničko ime, možda biste mogli da se svejedno ulogujete u svoj nalog."/>
  </head>
  <body>
    <article>
      <h1>Twitter od decembra briše neaktivne naloge</h1>
      <address><time datetime="2019-11-29T14:48:30+00:00">29 Nov 2019, 14:48</time> by <a rel="author">N.N.</a></address>
      <p>Ako u posljednje vrijeme niste koristili Twitter a ne želite da neko "ugrabi" vaše korisničko ime, možda biste mogli da se svejedno ulogujete u svoj nalog.</p>
      <p>Naime, Twitter je najavio da će početi da uklanja naloge koji nisu bili aktivni najmanje šest mjeseci.</p>
      <p>"Čišćenje" će početi poslije 11. decembra, a odvijaće se tokom "više mjeseci".</p>
      <p>Kompanija je objasnila "čišćenje" kao dio napora da se "predstave tačnije, vjerodostojne informacije" na koje se ljudi mogu osloniti. Iako nije objašnjeno šta to znači, ovo bi vam moglo pomoći da pronađete korisnike i tvitove koje želite, umjesto da se "provlačite" kroz "šumu" napuštenih računa.</p>
      <p>Ovo bi takođe moglo otežati "otimanje" računa za slanje neželjenih poruka.</p>
      <p>Takođe, mogli bi i da vam pomogne da dođete do imena naloga koje je neko ranije zauzeo.</p>
      <p>Međutim, postoji i potencijalni problem za sve koji se ne mogu prijaviti u svoje naloge.</p>
      <p>Nalozi preminulih, ljudi u produženom bolničkom boravku i drugih mogu biti izgubljeni, kao i čitava njihova istorija na Twitteru.</p>
      <p>Ovo bi takođe moglo predstavljati problem za neke poznate naloge koji su sada neaktivni, ali još uvijek imaju neku vrijednost i značaj.</p>
      <p>Iz Twittera kažu za Engadget da razmatraju načine za memorisanje računa preminulih, mada ne objašnjavaju kako to planiraju da urade.</p>
    </article>
  </body>
</html>