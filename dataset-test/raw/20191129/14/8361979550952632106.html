<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/tusk-pishov-u-vidstavku-z-posta-glavi-yevroradi-hichkok-sharl-mishel-novini-svitu-50056498.html"/>
    <meta property="og:site_name" content="НВ"/>
    <meta property="article:published_time" content="2019-11-29T14:55:00+00:00"/>
    <meta property="og:title" content="«Навіть уявити не міг». Туск порівняв каденцію на посаді глави Євроради з трилером Гічкока"/>
    <meta property="og:description" content="Колишній глава Євроради Дональд Туск порівняв свій термін повноважень на цій посаді з трилером Альфреда Гічкока."/>
  </head>
  <body>
    <article>
      <h1>«Навіть уявити не міг». Туск порівняв каденцію на посаді глави Євроради з трилером Гічкока</h1>
      <h2>Колишній глава Євроради Дональд Туск порівняв свій термін повноважень на цій посаді з трилером Альфреда Гічкока.</h2>
      <address>
        <time datetime="2019-11-29T14:55:00+00:00">29 Nov 2019, 14:55</time>
      </address>
      <p>Про це Туск <a href="https://www.consilium.europa.eu/en/press/press-releases/2019/11/29/speech-by-european-council-president-donald-tusk-at-the-handover-ceremony-with-the-incoming-president-charles-michel/#">заявив</a> під час церемонії передачі повноважень своєму наступникові Шарлю Мішелю.</p>
      <p>«Коли мій, а також і ваш попередник, Герман ван Ромпей передавав мені повноваження п’ять років тому, я навіть уявити собі не міг, що сценарій мого президентства напише особисто Альфред Хічкок», — зазначив Туск.</p>
      <p>Політик нагадав, що під час його каденції Європа зіткнулася з безліччю криз, серед них — наслідки економічної кризи в Греції, міграційна криза, терористичні атаки в Європі і підйом ІДІЛ, а також Brexit.</p>
      <p>«Деякі додадуть сюди і правління двох Дональдів- у Вашингтоні та в Брюсселі, хоча я скептично ставлюся до подібного порівнянні», — зазначив політик.</p>
      <p>Туск додав, що пишається своєю п’ятирічною службою Європі.</p>
      <p>«Європа є найкращим місцем на Землі, поки вона залишається оазою свободи і верховенства права», — сказав Туск.</p>
      <p>Дональд Туск займав пост глави Євроради з грудня 2014 року по грудень 2019 року.</p>
      <p>29 листопада <a href="https://nv.ua/ukr/world/geopolitics/sharl-mishel-noviy-golova-yevroradi-novini-svitu-50056442.html">Туск офіційно передав свої повноваження новому главі Євроради, бельгійцю Шарлю Мішелю.</a></p>
    </article>
  </body>
</html>