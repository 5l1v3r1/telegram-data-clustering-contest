<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/osmanlinin-borclarini-kimse-odemeyince-erdogan-odemis-29111916.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T14:14:00+00:00"/>
    <meta property="og:title" content="Osmanlı'nın borçlarını kimse ödemeyince Erdoğan ödemiş"/>
    <meta property="og:description" content="Ulusal Kanal'daki programa katılan Mustafa Albayrak, Osmanlı'nın 1854'te aldığı borçları, Erdoğan'ın ödediğini itiraz etti. Tek itiraz eski MHP Milletvekili Nazif Okumuş'tan geldi."/>
  </head>
  <body>
    <article>
      <h1>Osmanlı'nın borçlarını kimse ödemeyince Erdoğan ödemiş</h1>
      <h2>Ulusal Kanal'daki programa katılan Mustafa Albayrak, Osmanlı'nın 1854'te aldığı borçları, Erdoğan'ın ödediğini itiraz etti. Tek itiraz eski MHP Milletvekili Nazif Okumuş'tan geldi.</h2>
      <address>
        <time datetime="2019-11-29T14:14:00+00:00">29 Nov 2019, 14:14</time>
      </address>
      <p>Ulusal Kanal’da dün akşam Oğuz Polatbilek’in sunduğu Fikir Meydanı programında yaşananlar dikkat çekti.</p>
      <p>Programa, Konsensus Araştırma şirketinin sahibi Murat Sarı, Ulusal Kanal Genel Yayın Yönetmeni <b>Sinan Sungur,</b> MHP eski Milletvekili Nazif Okumuş ve kendisini “<b>araştırmacı yazar”</b> olarak tanıtan kripto FETÖ'cü Cem Küçük'e yakınlığıyla bilinen Mustafa Albayrak konuk oldu.</p>
      <p>Türkiye – NATO ilişkilerinin ele alındığı program Mustafa Albayrak, 1854 yılında Osmanlı’nın aldığı borçlara ve bu borçların ödenmesine ilişkin iddialarda bulundu.</p>
      <p>
        <b>OSMANLI’DAN KALAN BORÇLAR 2013’TE ÖDENMİŞ</b>
      </p>
      <p>Mustafa Albayrak, söz konusu borçların 2013 yılına kadar ödenmediğini, 2013 yılının Mayıs ayında dönemin Başbakanı Recep Tayyip Erdoğan tarafından son taksitinin ödendiğini iddia etti. Albayrak, son taksitle birlikte Türkiye’nin borçsuz bir ülke olduğunu ve Erdoğan’ın ABD’de yaptığı görüşmelerde Obama’ya rest çektiğini iddia eden Albayrak, görüşmenin hemen sonra Gezi olaylarının başlatıldığını ileri sürdü.</p>
      <figure>
        <a href="https://odatv.com/vid_video.php?id=8H2B9">
          <img src="https://odatv.com/images2/2019_11/2019_11_29/m-izle.jpg"/>
        </a>
      </figure>
      <p>Albayrak şu ifadeleri kullandı:</p>
      <p>“Atatürk’ten sonra İsmet Paşa geliyor ödeyemiyor. Demokrat parti geliyor, ödeyemiyor. Artarak devam ediyor 60 ihtilali oluyor, darbeci geliyor. Amerikancı hükümete son verdim diyor Ama o da 1961’de IMF den aldığı parayla 1950’li yıllardaki borcu ödüyor.</p>
      <p>Borç devam ediyor. 13 Mayıs 2013’te IMF’ye borcu ödüyoruz. Borçsuz insan kadar güçlü insan yoktur. Borçsuz insan kadar kabadayı insan yoktur.</p>
      <p>
        <b>Borçları ödedikten sonra dönemin Başbakanı Tayyip Erdoğan Amerika’ya gezi yaptı. O zamanki başkan Obama ve ekibiyle bir masada buluştu. Türkiye, tarihinde ilk defa borçsuz olduğu için o masada rest çekti</b>
      </p>
      <p>
        <b>O zaman, Türkiye’nin en güçlü olduğu günlerdi 13-14-15 Mayıs 2013... Enerjiden petrolden pay istedik Örneğin ‘yüzde 5 yetmez 20 pay vereceksiniz’ dedi. 15 gün sonra da Gezi’yi başlattılar.”</b>
      </p>
      <p>
        <b>“TÜRKİYE CUMHURİYETİNİN KURULMASIYLA BU BORÇLARIN TAMAMI 1954’TE ÖDENDİ BUNUN AĞIRLIKLI BÖLÜMÜ DE ATATÜRK’ÜN ZAMANINDA GERÇEKLEŞTİ”</b>
      </p>
      <p>Yayında bulunanlar bu sözlere yanıt vermedi. Bazıları Albayrak’ı doğruladı.</p>
      <p>İtiraz Nazif Okumuş’tan geldi. Okumuş, söz sırası kendisine geldiğinde şunları söyledi:</p>
      <p>
        <b>“Osmanlıdan devralınan borçları 2000’li yıllarda anca ödeyebildiğimiz doğru değil. O iş öyle değil. Öyle bir şey yok izleyenlerin kafasında öyle bir şey kalmasın istiyorum. Burada çok iddialıyım. Türkiye Cumhuriyetinin kurulmasıyla bu borçların tamamı 1954’te ödendi. Bunun ağırlıklı bölümü de Atatürk’ün zamanında gerçekleşti.”</b>
      </p>
      <figure>
        <a href="https://odatv.com/vid_video.php?id=8H2BC">
          <img src="https://odatv.com/images2/2019_11/2019_11_29/n-izle.jpg"/>
        </a>
      </figure>
      <p>Nazif Okumuş’un gerçekleri aktarmasına programda bulunan kimse itiraz etmedi.</p>
      <p>
        <b>MAHFİ EĞİLMEZ: 1954 YILINDA BİTİRİLDİ</b>
      </p>
      <p>Osmanlı'nın borçlarıyla ilgili Ekonomist Mahfi Eğilmez "<b>Osmanlı'dan Devraldığımız Borçlar</b>" başlıklı yazısında şu ifadeleri kullanmıştı:</p>
      <p>
        <b>"Osmanlı'dan devralınan borçların ödenmesi 1954 yılında bitirildi. İlk dış borçlanma 1854 yılında yapıldığına göre bu borçların tasfiyesi 100 yıl sürmüş oluyor. Osmanlı'dan devralınan borçlar 145 milyon Osmanlı altın lirası tutarındaydı. Bu da o dönemin milli gelirinin yaklaşık yüzde 65'i ediyor.  Bugünkü koşullarla düne bakıp devralınan borç miktarının söylendiği kadar yüksek olmadığı tezini ileri sürenler bu borcu aynı mantıkla bugünkü değerlerle hayal etmeye çalışırlarsa kabaca 500 milyar dolarlık bir borç yüküne denk geldiğini göreceklerdir (Bugünkü GSYH'mız 750 milyar dolar olduğuna göre bunun yüzde 65'i 488 milyar dolar eder.)"</b>
      </p>
      <p>
        <b>Odatv.com</b>
      </p>
      <figure>
        <a href="https://www.odakitap.com/ekonominin-temelleri-kitabi-mahfi-egilmez">
          <img src="https://odatv.com/images2/2019_09/2019_09_03/ekonominin-temelleri.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>47,917 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/kripto-cem-kucuk-fetonun-sozculugunu-iste-boyle-yapmis-08021948.html"/>
        <a href="https://odatv.com/osmanli-erotizmi-acik-artirmada-09041859.html"/>
        <a href="https://odatv.com/baska-turkiye-var-2010151200.html"/>
        <a href="https://odatv.com/yeni-turkiye-borcunu-osmanli-gibi-mi-odeyecek-0301151200.html"/>
        <a href="https://odatv.com/bu-yolsuzluk-haberine-5-ay-hapis-cezasi-verildi-1811141200.html"/>
        <a href="https://odatv.com/ulusal-kanala-bir-garip-ceza-3006141200.html"/>
        <a href="https://odatv.com/ulusal-kanaldan-dinleme-aciklamasi-2402141200.html"/>
        <a href="https://odatv.com/unlu-gazeteci-kalp-krizi-gecirdi-0110131200.html"/>
        <a href="https://odatv.com/ulusal-kanal-kendini-ihbar-ediyor-1707131200.html"/>
      </related>
    </article>
  </body>
</html>