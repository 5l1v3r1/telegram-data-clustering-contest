<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/29/apent-brev-til-une-bastholm/"/>
    <meta property="og:site_name" content="Document"/>
    <meta property="article:published_time" content="2019-11-29T14:33:51+00:00"/>
    <meta property="og:title" content="Åpent brev til Une Bastholm"/>
    <meta property="og:description" content="Hvordan kan MDG moralisere over nordmenns ferieturer, når dere samtidig heier fram flyreiser på 20 timer tur/retur for titusener av mennesker fra land som Somalia, Etiopia, Kongo? Hvor mye CO2-utslipp utgjør disse flyreisene over halve kloden?"/>
  </head>
  <body>
    <article>
      <h1>Åpent brev til Une Bastholm</h1>
      <address><time datetime="2019-11-29T14:33:51+00:00">29 Nov 2019, 14:33</time> by <a rel="author">Hedvig</a></address>
      <figure>
        <img src="https://www.document.no/wp-content/uploads/2019/05/boeing-737-760-ethiopian-airlines-an0959295.jpg"/>
        <figcaption>
          <i>Et fly tilhørende Ethiopian Airlines på flyplassen i Addis Abeba. Foto: Raimund Stehmann / <a href="https://commons.wikimedia.org/wiki/File:Boeing_737-760,_Ethiopian_Airlines_AN0959295.jpg">Wikimedia Commons</a>, GNU Free Documentation License.</i>
        </figcaption>
      </figure>
      <p>Hvordan kan MDG <a href="https://www.dagbladet.no/nyheter/mdgs-flysjokk---prisene-kan-dobles/71837657">moralisere</a> over nordmenns ferieturer, når dere samtidig heier fram flyreiser på 20 timer tur/retur for titusener av mennesker fra land som Somalia, Etiopia, Kongo? Hvor mye CO2-utslipp utgjør disse flyreisene over halve kloden?</p>
      <p>Hvor er din forståelse for det totale globale miljøregnskapet? Og hvor er respekten for de som holder hjulene i AS Norge i gang? Det vil si mennesker som går på jobb hver dag og betaler skatt. I motsetning til for eksempel somaliske kvinner, hvor fire av fem ikke er i jobb. Men de tar derimot forurensende flyreiser til hjemlandet sitt jevnlig, i likhet med resten av storfamilien. Du ser vel at dette miljømessig ikke henger på greip?</p>
      <p>Når vil du bruke din taletid i mediene til å stoppe disse flyreisene? Eller er det slik at flyskam kun bør påføres de som betaler halve lønna si til fellesskapet?</p>
      <p><b>Lavere energiforbruk i Afrika</b><br/>Når man i tillegg tar med at vi nordmenn er i verdenstoppen ad strømforbruk blir det ekstra meningsløst at du vil gjøre stadig flere afrikanere til «nordmenn». Afrika har svært mye lavere energiforbruk. De har dessuten et enormt potensial når det gjelder solenergi.</p>
      <p>Fra et miljøsynspunkt ville det logiske være å bosette flest mulig i områder som krever minst energi pr. capita.</p>
      <p>Hvis repatriering er ditt neste utspill, så viser du mer konsistent forståelse av det globale miljøregnskapet. Vi venter på at du setter det på dagsorden. Hvis du tar miljø seriøst, kan ikke MDG ha som mål å transportere og bosette hundretusener av afrikanere i de kaldeste landene ved Nordpolen.</p>
      <p><b>Liv og lære</b><br/>Ifølge Framtiden i våre hender bruker nordmenn like mye strøm som 791 millioner afrikanere. Her i et av verdens kaldeste land er vi faktisk nødt til å bruke energikilder for å overleve vinteren.</p>
      <p>Nye flyruter ble åpnet i fjor, til blant annet Addis Abeba. Vi har for tiden over 40.000 somaliere i Norge. Hva utgjør dette i samlet utslipp?</p>
      <p>Mer bygging av boliger og økt forbruk av alle slag. Hvis MDG skal ha noen troverdighet, bør du snarest ta til orde for å bygge opp bærekraftige, energibesparende samfunn i Afrika.</p>
      <p>Bidra til at blant annet Somalia kan utvikle sitt eget jordbruk, hindre ørkenspredning og produsere kortreist mat til sin egen befolkning. Istedenfor å tilrettelegge for at flest mulig av dem skal migrere til Norge og ta del i det du kaller vår miljøskadelige livsstil, som du ønsker å redusere. Ser fram til at du bretter opp ermene og setter i gang med prosjektet bærekraftig repatriering.</p>
      <p>
        <a href="https://www.documentforlag.no/produkt/douglas-murray-europas-merkelige-dod-forhandsbestilling/">Bestill Douglas Murrays bok «Europas underlige død» fra Document Forlag her!</a>
      </p>
      <figure>
        <a href="https://www.documentforlag.no/produkt/douglas-murray-europas-merkelige-dod-forhandsbestilling/">
          <img src="https://www.document.no/wp-content/uploads/2018/09/murray-bokannonse-27918.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2018/12/31/hvordan-repatriere-tusenvis-som-ikke-skulle-vaert-her/"/>
        <a href="https://www.document.no/2018/12/20/de-demografiske-skyene-i-horisonten/"/>
        <a href="https://www.document.no/2018/08/02/verdens-baerekraftdag-alt-er-din-skyld/"/>
        <a href="https://www.document.no/2018/10/21/nhos-gronne-kortslutning/"/>
        <a href="https://www.document.no/2018/12/05/opposisjonen-vil-bruke-bistand-for-a-stanse-nye-kullkraftverk/"/>
        <a href="https://www.document.no/2018/11/08/en-avkolonisering-som-har-noe-for-seg/"/>
        <a href="https://www.document.no/2019/11/21/om-norsk-tull-og-kinesisk-kull-trenger-norge-kinesiske-brobyggere/"/>
        <a href="https://www.document.no/2018/10/20/mentaliteten-vi-ma-bryte-med-for-a-lykkes/"/>
        <a href="https://www.document.no/2018/09/22/bompenger-elbiler-og-gradige-politikere-med-klimafeber/"/>
        <a href="https://www.document.no/2019/11/20/nytt-mdg-pafunn-folk-skal-heretter-ta-sin-ferie-i-norge-uten-a-fly/"/>
      </related>
    </article>
  </body>
</html>