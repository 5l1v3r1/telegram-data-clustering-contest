<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.glamour.nl/fun/feel-good/a30055122/erin-eruit-spaart-spend-webshophoudster/"/>
    <meta property="og:site_name" content="Glamour"/>
    <meta property="article:published_time" content="2019-11-29T14:01:00+00:00"/>
    <meta property="og:title" content="Erin &amp; eruit: zoveel spaart en spendt webshophoudster Daisy"/>
    <meta property="og:description" content="&quot;Mijn vader heeft mij de in en de outs van een eigen business bijgebracht&quot;"/>
  </head>
  <body>
    <article>
      <h1>Erin &amp; eruit: zoveel spaart en spendt webshophoudster Daisy</h1>
      <h2>"Mijn vader heeft mij de in en de outs van een eigen business bijgebracht"</h2>
      <address><time datetime="2019-11-29T14:01:00+00:00">29 Nov 2019, 14:01</time> by <a rel="author">Gina Pesulima</a></address>
      <p>Sparen of spenderen, een streng budgetbeleid of neem je het niet zo nauw met je financiën? In deze rubriek doen mensen een boekje open over hun geldzaken. Deze maand: <b>Daisy Smit.</b></p>
      <h3>Zo begon Daisy haar eigen webshop</h3>
      <p>“Mijn voorliefde voor interieur, met name in goudtinten en tijgerprint, heb ik samengebracht in mijn webshop <b>The Golden Webshop</b>. Nadat steeds meer <b>Instagramvolgers</b> vroegen waar ik m’n interieurvondsten kocht, ben ik research gaan doen naar items met goud en tijgerelementen. Wat bleek? Er was genoeg te vinden in Nederland. En ook nog tegen een leuke inkoopprijs. Met 1000 euro spaargeld ben ik begonnen: ik bouwde zelf de webshop en kocht ‘klein’ in. De eerste periode was keihard werken, ik hield m’n fulltimebaan aan en maakte werkweken van meer dan zestig uur. Inmiddels werk ik drie dagen als communicatiemedewerker en besteed ik de rest van mijn tijd aan mijn webshop. Vanaf januari 2020 wil ik van mijn webshop kunnen leven.”</p>
      <h3>Een eigen bedrijf opzetten</h3>
      <p>“Het <b>ondernemersbloed</b> kruipt waar het niet gaan kan. Mijn wijlen vader was een hardcore ondernemer. Hij heeft mij de ins en outs van het runnen van je <b>eigen business</b> bijgebracht. Belangrijkste les: zorg dat je genoeg geld in je bedrijf steekt. Ik zet gemiddeld 5.000 euro per maand om en keer mezelf om en nabij 1.000 euro uit als loon. Zo kan ik genoeg (nieuwe) voorraad inkopen, zijn de levertijden kort en – belangrijk – de klanten tevreden. Omdat mijn bedrijfje<b> financieel gezond</b> is, kan ik ook overige kosten maken. Onlangs heb ik bijvoorbeeld de webshop geoptimaliseerd.”</p>
      <h3>Financiële onafhankelijkheid</h3>
      <p>“Als ik iets zie wat ik graag wil hebben, of dat nou een tafellamp of een paar oorbellen is, wil ik het kunnen kopen. Ik vind het belangrijk om financieel onafhankelijk te zijn. Mijn <b>Peugeot 307</b>, mijn eerste auto, is mijn laatste grote aankoop. Vrijheid to the max!”</p>
      <related>
        <a href="https://www.glamour.nl/mind/psyche/a29337234/vrouwen-salaris-gelijke-loon/"/>
      </related>
      <p>“Als ik januari 2020 de volledige focus kan leggen op mijn webshop en m’n parttimejob dus heb opgezegd, mag ik van mezelf de <b>Louis Vuitton Twist MM Black</b>kopen. Een pareltje dat al heel lang op mijn wensenlijstje staat. Stiekem kan ik ’m al kopen, maar ik kies ervoor om die it-bag als een soort trofee te bewaren. Zo blijf ik extra gemotiveerd. Daarbij: omdat ik in januari veel kosten ga maken - ik wil dan ook graag een eigen kantoor met opslagruimte - is mijn motto voor de komende tijd: better safe than sorry.”</p>
      <h3>De maandlasten van een jonge ondernemer</h3>
      <p><b>Wie</b>: Daisy Smit (23) <br/><b>Beroep</b>: eigenaar thegoldenwebshop.com en parttime communicatiemedewerker <br/><b>Salaris</b>: € 2600 netto (€ 1050 loon webshop, € 800 parttimejob, € 750 nabestaandenpensioen) <br/><b>Woont</b> samen in Beverwijk met haar vriend Mike <br/><b>Huur all-in</b> € 450 (Mike draagt ook € 450 bij) Boodschappen € 250 (Mike draagt ook € 250 bij) <b>Zorgkosten</b>€ 85 <br/><b>Abonnement mobiele telefoon</b> € 85 <br/><b>Abonnement </b>sportschool € 20 <br/><b>Autoverzekering</b> € 35 <br/><b>Uitvaartverzekering</b> € 15 <br/><b>Interieur</b>, <b>beauty</b>, <b>kleding</b>€ 200 tot € 400 <br/><b>Sparen</b> € 250 gezamenlijk, € 300 tot € 500 zelf <br/><b>Uit eten</b> € 150</p>
      <h3>Glamour's Weekly Favorites</h3>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-favorites23-1575539585.jpg?crop=1xw:1xh;center,top&amp;resize=768:*"/>
      </figure>
      <p>Mango</p>
      <p>
        <a href="https://www.debijenkorf.nl/mango-cropped-loose-fit-jumpsuit-van-imitatiesuede-met-strikceintuur-1320045775-132004577600000?ref=%2Fdamesmode%2Fjumpsuits-playsuits">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-favorites24-1575539585.jpg?crop=1xw:1xh;center,top&amp;resize=768:*"/>
      </figure>
      <p>Toral</p>
      <p>
        <a href="https://www.debijenkorf.nl/toral-jaima-western-enkellaarsje-van-leer-met-slangenstructuur-2536020018-253602001890380?query=fh_location%3D%252F%252Fcatalog01%252Fnl_NL%252F%2524s%253Dlaarzen%26fh_start_index%3D288%26country%3DNL%26chl%3D1">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-favorites25-1575539585.jpg?crop=1xw:1xh;center,top&amp;resize=768:*"/>
      </figure>
      <p>Ted Baker</p>
      <p>
        <a href="https://www.debijenkorf.nl/ted-baker-acantha-crossbodytas-van-leer-6511085752-651108575200000?query=fh_location%3D%252F%252Fcatalog01%252Fnl_NL%252F%2524s%253Dtas%26fh_start_index%3D192%26country%3DNL%26chl%3D1">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-favorites26-1575539585.jpg?crop=1xw:1xh;center,top&amp;resize=768:*"/>
      </figure>
      <p>Lott. Gioielli</p>
      <p>
        <a href="https://www.debijenkorf.nl/lott-gioielli-oorstekers-met-18k-goud-verguld-1146090108-114609010800000?query=fh_location%3D%252F%252Fcatalog01%252Fnl_NL%252F%2524s%253Doorbellen%252Fsieraden_type_oorbellen%253E%257Bstatement_oorbellen%257D%26country%3DNL%26chl%3D1%26vt%3Dd5">SHOP</a>
      </p>
      <related>
        <a href="https://www.glamour.nl/fun/feel-good/a29984655/money-challenge-vijftig-euro-anouk-oceanne/"/>
        <a href="https://www.glamour.nl/fun/feel-good/a30046237/vlog-jewaria-gazaele-luu-glamour/"/>
        <a href="https://www.glamour.nl/fun/feel-good/a28911021/erin-and-eruit-marit/"/>
      </related>
    </article>
  </body>
</html>