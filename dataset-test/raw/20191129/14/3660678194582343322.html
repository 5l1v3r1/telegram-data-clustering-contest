<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/ukrain/406771/"/>
    <meta property="og:site_name" content="Ukr.Media"/>
    <meta property="article:published_time" content="2019-11-29T14:04:00+00:00"/>
    <meta property="og:title" content="Карта ООС (АТО) станом на 29 листопада 2019"/>
    <meta property="og:description" content="Ситуація на сході країни (карта АТО) станом на 12:00 29 листопада 2019 року за даними РНБО України."/>
  </head>
  <body>
    <article>
      <h1>Карта ООС (АТО) станом на 29 листопада 2019</h1>
      <address>
        <time datetime="2019-11-29T14:04:00+00:00">29 Nov 2019, 14:04</time>
      </address>
      <p>Ситуація на сході країни (карта АТО) станом на 12:00 29 листопада 2019 року за даними РНБО України.</p>
      <figure>
        <img src="https://ukr.media/static/ba/aimg/4/0/6/406771_1.jpg"/>
      </figure>
      <p>У порівнянні з попередньою добою, ситуація в районі проведення ООС значних змін не зазнала. Російсько-окупаційні війська продовжували порушувати режим припинення вогню, при цьому використовуючи гранатомети різних систем та стрілецьку зброю. Загалом, за минулу добу, противник 9 разів відкривав вогонь по наших захисниках, інформує <a href="https://ukr.media/">Ukr.Media</a>.</p>
      <p>
        <b>Донецький напрям</b>
      </p>
      <p>5 обстрілів обліковано на цьому напрямку.</p>
      <p>Зранку противник обстріляв наші позиції з ручних протитанкових гранатометів неподалік Новотроїцького, вдень — зі стрілецької зброї вів вогонь в районі Березового.</p>
      <p>Понад годину противник вів вогонь по позиціях Об'єднаних сил поблизу н.п. Красногорівка, зі сторони Старомихайлівки, при цьому використовуючи станкові протитанкові гранатомети та стрілецьку зброю, а ввечері з цього ж напрямку противник з піхотного озброєння обстріляв оборонців Мар'їнки.</p>
      <p>Також, ввечері зі станкових протитанкових гранатометів ворог вів вогонь по оборонцях Водяного.</p>
      <p>
        <b>Луганський напрям</b>
      </p>
      <p>Тут було зафіксовано 4 факти порушення режиму припинення вогню з боку противника.</p>
      <p>Неподалік Новолуганського та Шумів окупанти вели вогонь з ручних протитанкових гранатометів та стрілецької зброї.</p>
      <p>З гранатометів різних систем та стрілецької зброї противник також обстріляв позиції українських захисників неподалік населені пунктів Троїцьке та Майорське.</p>
      <p>Упродовж минулої доби внаслідок ворожих обстрілів жоден військовослужбовець зі складу Об'єднаних сил не загинув і не був поранений.</p>
      <p>
        <b>Обстановка на сьогодні, 29 листопада</b>
      </p>
      <p>Від початку поточної доби станом на 12:00, обстрілів з боку Російсько-окупаційних військ зафіксовано не було.</p>
      <p>Бойових втрат з нашого боку немає.</p>
      <p>
        <b>Інформація Головного управління розвідки Міністерства оборони України</b>
      </p>
      <p>Російські окупанти продовжують інтенсивні роботи з удосконалення фортифікаційного обладнання передових позицій з'єднань і частин 1 (Донецьк) та 2 (Луганськ) АК ЗС РФ. Зокрема, в авральному порядку здійснюється облаштування позицій і інших інженерних об'єктів, у т.ч. для їх використання у зимовий період.</p>
      <p>Крім того, ворогом встановлюються додаткові мінно-вибухові загородження з використанням заборонених міжнародними конвенціями протипіхотних мін та саморобних вибухових пристроїв, у т.ч. поза межами позицій. При цьому, для мінування окремих ділянок території окупанти використовують міни, вилучені під час розмінування місцевості у районах відведення військ.</p>
      <p>Недотримання найманцями заходів безпеки у ході мінування та інженерного обладнання об'єктів на передових позиціях призвело до їх загибелі та поранень у 3 омсбр, 9 омсп 1 АК, 2 та 4 омсбр 2 АК ЗС РФ.</p>
      <figure>
        <iframe src="https://www.youtube.com/embed/dyRkydeL5Tg" width="640" height="360" data-service="Youtube" scrolling="no"/>
      </figure>
      <p><a href="https://ukr.media/news-ato/">ООС (АТО)</a> <a href="https://ukr.media/news-donetsk/">Донецьк</a> <a href="https://ukr.media/news-lugansk/">Луганськ</a> <a href="https://ukr.media/donbas/">Донбас</a></p>
    </article>
  </body>
</html>