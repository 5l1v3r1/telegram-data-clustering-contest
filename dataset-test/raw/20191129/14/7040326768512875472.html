<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/dovuldu-bicaklandi-tufekle-vuruldu-1399017"/>
    <meta property="og:site_name" content="Karar.com"/>
    <meta property="article:published_time" content="2019-11-29T14:08:00+00:00"/>
    <meta property="og:title" content="Dövüldü, bıçaklandı, tüfekle vuruldu!"/>
    <meta property="og:description" content="Şanlıurfa'da 26 yaşındaki Yakup Bendaş, kimliği belirsiz kişilerce dövülüp, bıçaklanarak, tüfekle vurulduktan sonra hastane önüne bırakıldı. Doktorların müdahale ettiği ağır yaralı genç kurtarılamadı. Kaçan saldırganların yakalanması için çalışma başlatıldı."/>
  </head>
  <body>
    <article>
      <h1>Dövüldü, bıçaklandı, tüfekle vuruldu!</h1>
      <address>
        <time datetime="2019-11-29T14:08:00+00:00">29 Nov 2019, 14:08</time>
      </address>
      <p>
        <b>Şanlıurfa'da 26 yaşındaki Yakup Bendaş, kimliği belirsiz kişilerce dövülüp, bıçaklanarak, tüfekle vurulduktan sonra hastane önüne bırakıldı. Doktorların müdahale ettiği ağır yaralı genç kurtarılamadı. Kaçan saldırganların yakalanması için çalışma başlatıldı.</b>
      </p>
      <p>Olay, çarşamba gecesi, Karaköprü Mahallesi'nde meydana geldi. Arkadaşları ile kafede oturan Yakup Bendaş, iddiaya göre, yanına gelen bazı kişilerce ailevi konunun görüşülmesi için dışarı çağrıldı. Bendaş, dışarı çıkınca plakası bilinmeyen araca bindirilerek, götürüldü.</p>
      <p>
        <b>DÖVÜLDÜ, BIÇAKLANDI, TÜFEKLE VURULDU</b>
      </p>
      <p>Dövülüp, bıçaklanarak, tüfekle vurulan Bendaş, araçla Karaköprü semtindeki özel hastanenin önüne bırakıldı. Sağlık görevlilerince acil servise alınan ağır yaralı Bendaş, tüm müdahalelere rağmen kurtarılamadı. </p>
      <p>Yakup Bendaş'ın cenazesi, yapılan otopsi sonrası yakınlarına teslim edildi. Polis ekipleri, saldırganların belirlenip, yakalanması için çalışma başlattı. </p>
      <p>
        <b>ŞANLIURFA/DHA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>