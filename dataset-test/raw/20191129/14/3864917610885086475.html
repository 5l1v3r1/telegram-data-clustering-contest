<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2828136-mineru-ofisu-prezidenta-ogolosili-pidozru.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T14:38:00+00:00"/>
    <meta property="og:title" content="“Мінеру” Офісу Президента оголосили підозру"/>
    <meta property="og:description" content="Київська прокуратура оголосила підозру чоловіку, який повідомив про замінування Офісу Президента."/>
  </head>
  <body>
    <article>
      <h1>“Мінеру” Офісу Президента оголосили підозру</h1>
      <h2>Київська прокуратура оголосила підозру чоловіку, який повідомив про замінування Офісу Президента.</h2>
      <address>
        <time datetime="2019-11-29T14:38:00+00:00">29 Nov 2019, 14:38</time>
      </address>
      <p>Про це повідомляє пресслужба прокуратури міста Києва у<a href="https://www.facebook.com/kyiv.gp.gov.ua/photos/a.1069664709711557/3001461569865185/?type=3&amp;theater"> Facebook</a>.</p>
      <p>"Київською місцевою прокуратурою № 6 повідомлено про підозру 45-річному жителю міста Кропивницького Кіровоградської області у здійсненні неправдивого повідомлення про підготовку <a href="https://www.ukrinform.ua/tag-vibuh">вибуху</a> у приміщенні Офісу Президента України на вулиці Банковій", - йдеться у повідомленні.</p>
      <p>У прокуратурі нагадали, що повідомлення про замінування надійшло на телефон спецлінії «102» 26 листопада.</p>
      <p>Правоохоронці та спеціалісти вибухотехнічної служби, які виїжджали на місце події, жодних вибухових пристроїв чи вибухонебезпечних речовин не знайшли.</p>
      <p>В результаті проведення першочергових слідчих дій вдалося встановити особу «мінера» та затримати його.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2826653-minera-mostu-metro-pereveli-do-psihlikarni-advokat.html">“Мінера" мосту Метро перевели до психлікарні - адвокат</a>
      </blockquote>
      <p>На даний час правопорушнику повідомлено про підозру у вчиненні кримінального правопорушення, передбаченого ч. 1 ст. 259 (завідомо неправдиве повідомлення про загрозу безпеці громадян, знищення чи пошкодження об'єктів власності) ККУ. Наразі вирішується питання про обрання йому запобіжного заходу.</p>
      <p>За вчинене правопорушнику загрожує до 6 років позбавлення волі.</p>
    </article>
  </body>
</html>