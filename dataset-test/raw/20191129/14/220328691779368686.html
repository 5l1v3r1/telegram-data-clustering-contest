<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/ananiev-dava-na-prokuror-1-biyacha-na-lekari-407893.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T14:03:00+00:00"/>
    <meta property="og:title" content="Ананиев дава на прокурор № 1 бияча на лекари"/>
    <meta property="og:description" content="Оборудват с камери най-рисковите места в болниците"/>
  </head>
  <body>
    <article>
      <h1>Ананиев дава на прокурор № 1 бияча на лекари</h1>
      <address><time datetime="2019-11-29T14:03:00+00:00">29 Nov 2019, 14:03</time> by <a rel="author">Стандарт</a></address>
      <ul>
        <li>
          <b>Оборудват с камери най-рисковите места в болниците</b>
        </li>
        <li>
          <b>Удължават срока на проверката за смъртта на 3-годишния Алекс</b>
        </li>
      </ul>
      <p>Министърът на здравеопазването Кирил Ананиев дава на главния прокурор Сотир Цацаров бияча на лекари и медицински сестри в столичната УМБАЛ "Света Анна". "Не приемам и осъждам всякакви такива форми на насилие към медицинския персонал в нашата страна", каза Ананиев пред журналисти в парламента. Той очаква всеки момент доклада на директора на болницата за случилото се.</p>
      <p>
        <a href="https://www.standartnews.com/balgariya-zdraveopazvane/brutalen-poboy-nad-lekari-407895.html">
          <b>ВИЖ ОЩЕ: Брутален побой над лекари</b>
        </a>
      </p>
      <p> </p>
      <p>Припомняме, че около 4 ч. сутринта в Клиниката по хирургия е бил извикан лекар от Клиниката по анестезиология, реанимация и интензивно лечение на болницата, за да направи консултация във връзка с лечението на тежко болен пациент. В това време друг пациент, който е приет за планова операция, започнал вилнее в коридора на Първо отделение на Клиниката по хирургия. Удрял, блъскал и обиждал лекари и медицински сестри, дори се нахвърлил да души някои от тях. Размахвал белезници и заплашвал с арест. Счупил и врата на клиниката.Агресивният мъжът предварително бил сложил на камерите гумени ръкавици, за да не бъде заснет, съобщиха от болницата.</p>
      <p>
        <a href="https://www.standartnews.com/balgariya-krimi/arestuvakha-mzha-napadnal-lekari-407894.html">
          <b>ВИЖ ОЩЕ: Арестуваха мъжа, нападнал лекари</b>
        </a>
      </p>
      <p>"Чакам всеки момент директора на Света Анна, да ми изпрати доклада и моментално ще го предам на главния прокурор. Ние имаме споразумение с Прокуратурата за съвместни действия, като аз и моя екип ще окажем пълно съдействие", посочи Ананиев. Той съобщи, че обмисля създаването на програма с бюджет от здравното министерство, с която най-рисковите места в болниците да бъдат оборудвани с камери за видеонаблюдение.</p>
      <p> </p>
      <p>По повод случая със смъртта на 3-годишния Алекс, който издъхна от пневмония с усложнения и кръв в белите дробове, докато родителите му бяха размотавани между три болници, Кирил Ананиев каза, че срокът за резултатите от проверката ще бъде удължен. Докладът, който му е изпратен, бил определен като предварителен. "Не като окончателен. Мотивите на директора са, че все още пристигат нови и нови медицински документи, резулатти от кръвни изследвания. Очакваме и докладите на четиримата незавсими експерти. За съжаление може би ще се наложи да удължа още малко срока. Поех ангажимент пред родителите на Алекс и пред главния прокурор да действаме много бързо, но явно такива случаи изискват технологично време“, заяви още той.</p>
      <p> </p>
      <p>Според него повечето медицински специалисти смятат, че детето е имало двустранна бронхопневмония със силна инфекция, която се развива изключително бързо във времето.</p>
    </article>
  </body>
</html>