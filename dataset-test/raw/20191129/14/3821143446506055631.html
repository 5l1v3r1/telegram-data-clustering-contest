<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/nordest/primopiano/autonomia_m5s_legge_non_condivisa_boccia_lunedi_cdm_ultime_notizie-4894661.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-11-29T14:24:00+00:00"/>
    <meta property="og:title" content="Legge quadro lunedì sul tavolo del governo. M5S contro: «Niente blitz»"/>
    <meta property="og:description" content="Autonomia, il ministro Boccia annuncia: «Legge quadro lunedì in Cdm», ma arriva lo stop del M5S: «No ad inserire emendamento in manovra; non..."/>
  </head>
  <body>
    <article>
      <h1>Legge quadro lunedì sul tavolo del governo. M5S contro: «Niente blitz»</h1>
      <address>
        <time datetime="2019-11-29T14:24:00+00:00">29 Nov 2019, 14:24</time>
      </address>
      <p><b>Autonomia,</b> il <b>m</b><b><b>inistro </b>Boccia </b>annuncia: «<b>Legge quadro lunedì in Cdm</b>», ma<b> </b>arriva lo stop del <b>M5S</b>: «No ad inserire emendamento in <b>manovra</b>; non accettiamo blitz». Dopo il <a href="https://www.ilgazzettino.it/nordest/venezia/autonomia_veneta_ddl_boccia-4892908.html">via libera dai governatori delle Regioni, incassato ieri dal disegno di legge quadro presentato dal ministro</a>, e l'impegno di quest'ultimo di portare il testo già lunedì in consiglio dei ministri per inserirlo nella Finanziaria in corso di approvazione, arriva lo stop dal Movimento 5stelle. «La proposta non è condivisa con il Parlamento, il <b>governo</b> e <b>Boccia</b> si fermino su questa assurda proposta di presentare un emendamento sull'autonomia differenziata in <b>legge di bilancio</b>». Così <b>Luigi Gallo</b>, Presidente della Commissione Cultura del <b>Movimento 5 Stelle</b> della Camera replica al ministro <b>Boccia</b> che in audizione - racconta Gallo - aveva annunciato l'intenzione di voler inserire la <b>legge quadro sulle autonomie</b> in <b>legge di bilancio </b>senza discuterla in Parlamento. «Nessun blitz verrà accettato», ribadisce l'esponente <b>M5S</b>.<br/> </p>
      <figure>
        <img src="https://www.ilgazzettino.it/uploads/ckfile/201911/autonomia%20m5s%20legge%20non%20condivisa%20boccia%20lunedi%20cdm%20ultime%20notizie_29141909.jpg"/>
      </figure>
      <p><b>Il ministro Boccia: </b><b>«Legge quadro lunedì in Cdm».</b> Il ministro degli Affari regionali, <b>Francesco Boccia</b>, ha annunciato che porterà la Legge quadro sull'Autonomia in Consiglio dei ministri lunedì. «Le riflessioni di oggi, gli elaborati che stanno venendo fuori dai gruppi di lavoro, mi convincono ancora di più della bontà della strada tracciata ieri, che porterò in Consiglio dei ministri lunedì», ha detto Boccia al Forum Eusalp, all'indomani dell'approvazione dell'accordo nella conferenza Stato-Regioni.<br/><br/>Il ministro degli Affari regionali, <b>Francesco Boccia</b>, ha annunciato che porterà la Legge quadro sull'Autonomia in Consiglio dei ministri lunedì. «Le riflessioni di oggi, gli elaborati che stanno venendo fuori dai gruppi di lavoro, mi convincono ancora di più della bontà della strada tracciata ieri, che porterò in Consiglio dei ministri lunedì», ha detto Boccia al Forum Eusalp, all'indomani dell'approvazione dell'accordo nella conferenza Stato-Regioni.</p>
    </article>
  </body>
</html>