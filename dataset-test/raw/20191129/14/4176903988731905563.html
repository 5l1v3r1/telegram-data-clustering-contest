<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/iskrcali-se-migranti-na-kanarska-ostrva-pomagali-im-kupaci/"/>
    <meta property="og:site_name" content="Krstarica"/>
    <meta property="article:published_time" content="2019-11-29T14:23:00+00:00"/>
    <meta property="og:title" content="Iskrcali se migranti na Kanarska ostrva, pomagali im kupači"/>
    <meta property="og:description" content="LAS PALMAS - Posetioci plaža na Kanarskim ostrvima pridružili su se radnicima hitne pomoći kako bi dali vodi, hranu i odeću migrantima koji su danas"/>
  </head>
  <body>
    <article>
      <h1>Iskrcali se migranti na Kanarska ostrva, pomagali im kupači</h1>
      <address><time datetime="2019-11-29T14:23:00+00:00">29 Nov 2019, 14:23</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LAS PALMAS – Posetioci plaža na Kanarskim ostrvima pridružili su se radnicima hitne pomoći kako bi dali vodi, hranu i odeću migrantima koji su danas neočekivano stigli na plažu u španskom arhipelagu.</p>
      <p>Oko 20-ak migranata, među kojima i troje dece i jedna trudnica, pristali su u u klimavom čamcu na kamenu obalu plaže Agila, prenosi Rojters.</p>
      <p>Kako se navodi, mnogi migranti su bili iscrpljni, hladni i u stanju šoka nakon plovidbe Atlantikom, zbog čega su od spasilaca dobili termalnu ćebad, hranu i vodu.</p>
      <p>Radnici Crvenog krsta saopštili su da su migranti, poreklom iz podsaharske Afrike, šest dana proveli na moru.</p>
      <p>U trenutku kada su se migranti iskrcali na plažu, na njoj su bili turisti i lokalno stanovništvo koji su se sunčali, ali su odmah priskočili u pomoć.</p>
      <p>Od početka godine do sredine novembra u Španiju je pristiglo 27.594 migranata, što je za oko 50 odsto manje u odnosu na isti period prošle godine.</p>
      <p>(Tanjug)</p>
    </article>
  </body>
</html>