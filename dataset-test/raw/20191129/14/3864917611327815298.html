<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2828146-tusk-pro-robotu-prezidentom-evroradi-scenarij-za-hickokom.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T14:52:00+00:00"/>
    <meta property="og:title" content="Туск - про роботу президентом Євроради: Сценарій за Хічкоком"/>
    <meta property="og:description" content="Президент Європейської ради Дональд Туск, який у п’ятницю, 29 листопада, передав повноваження своєму наступнику Шарлю Мішелю, порівняв свій термін на посаді із сценарієм трилеру та наголосив, що перед новим керівництвом ЄС постає необхідність подальшого зміцнення єдності Євросоюзу."/>
  </head>
  <body>
    <article>
      <h1>Туск - про роботу президентом Євроради: Сценарій за Хічкоком</h1>
      <h2>Президент Європейської ради Дональд Туск, який у п’ятницю, 29 листопада, передав повноваження своєму наступнику Шарлю Мішелю, порівняв свій термін на посаді із сценарієм трилеру та наголосив, що перед новим керівництвом ЄС постає необхідність подальшого зміцнення єдності Євросоюзу.</h2>
      <address>
        <time datetime="2019-11-29T14:52:00+00:00">29 Nov 2019, 14:52</time>
      </address>
      <p>Текст промови Туска на церемонії передачі повноважень оприлюднено на <a href="https://www.consilium.europa.eu/en/press/press-releases/2019/11/29/speech-by-european-council-president-donald-tusk-at-the-handover-ceremony-with-the-incoming-president-charles-michel/">сайті Євроради</a>.</p>
      <p>«Коли мій попередник Герман Ван Ромпей передавав мені посаду президента Європейської ради п'ять років тому, я не міг навіть підозрювати, що сценарій для мого терміну буде написаний самим Альфредом Хічкоком за всіма рецептами доброго трилеру… З перших місяців 2015 року Європа боролася з кризами: грецька, міграція, українська, “Ісламська держава” та її терористичні атаки серед наших кордонів, і через мить – прийшов Brexit», - зауважив <a href="https://www.ukrinform.ua/tag-tusk">Туск</a>.</p>
      <p>«Деякі оглядачі пов’язують ці кризи з правлінням двох Дональдів, - у Вашингтоні та у Брюсселі, але я вважаю, що таке твердження є лише наполовину правдивим», - додав вже колишній президент Європейської ради.</p>
    </article>
  </body>
</html>