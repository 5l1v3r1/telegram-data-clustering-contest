<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/29/egyre-tobben-vasarolnak-a-neten-az-eu-ban"/>
    <meta property="og:site_name" content="euronews"/>
    <meta property="article:published_time" content="2019-11-29T14:18:56+00:00"/>
    <meta property="og:title" content="Egyre többen vásárolnak a neten az EU-ban"/>
    <meta property="og:description" content="A netes vásárlást illetően jelenleg az EU-s tagállamok közül Dánia vezet, utolsó helyen pedig a románok állnak."/>
  </head>
  <body>
    <article>
      <h1>Egyre többen vásárolnak a neten az EU-ban</h1>
      <address><time datetime="2019-11-29T14:18:56+00:00">29 Nov 2019, 14:18</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/33/32/36/773x435_cmsv2_242bae67-d15d-530a-a045-f50b89cef05f-4333236.jpg"/>
      </figure>
      <p>Az EU-ban egyre többen vásárolnak az interneten, kihasználva az online shopping előnyeit, hogy a nap 24 órájában kivitelezhető, a termékek szélesebb skálája elérhető és az árak is könnyűszerrel összehasonlíthatók.</p>
      <p>Egy felmérés szerint a közösségben tavaly a 16 és 74 év közötti állampolgárok 60 százaléka intézte az interneten bevásárlásait, míg tíz éve ez az arány még csak 32 százalék volt.</p>
      <p>Bár a férfiak között még mindig többen részesítik előnyben az online vásárlást, a nők körében is kimutatható emelkedés az elmúlt 10 évet nézve: 30-ról 59 százalékra nőtt ez a szám.</p>
      <p>Az ún. Black Friday, vagy fekete péntek az ilyenkori kedvezmények miatt minden online vásárló számára kiemelt időszaknak számít.</p>
      <p>A netes vásárlást illetően az EU-s tagállamok közül Dánia vezet, utolsó helyen pedig a románok állnak.</p>
      <p>Ami pedig a koreloszlást illeti, a 16 és 24 év közötti korosztály vásárlói magatartása tíz év alatt a következőképpen változott: szinte kétszer olyan olyan gyakran rendelnek így, de figyelemreméltó emelkedés mutatható ki a 25 és 34 év közöttieknél is.</p>
    </article>
  </body>
</html>