<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1563856/giannis-zoyganelis-ti-apokalyptei-gia-tin-apochwrisi-tis-abas-galanopoyloy-apo-tin-parastasi"/>
    <meta property="og:site_name" content="NOOZ."/>
    <meta property="article:published_time" content="2019-11-29T14:45:00+00:00"/>
    <meta property="og:title" content="Γιάννης Ζουγανέλης: Τι αποκαλύπτει για την αποχώρηση της Άβας Γαλανοπούλου από την παράσταση"/>
    <meta property="og:description" content="&quot;Η Άβα είναι μια από τις πιο αγαπημένες μου φίλες. Την ξέρω πολλά χρόνια και σε ένα βαθμό μπορεί να συνέβαλα για να υπάρξει στο θέατρο&quot; ."/>
  </head>
  <body>
    <article>
      <h1>Γιάννης Ζουγανέλης: Τι αποκαλύπτει για την αποχώρηση της Άβας Γαλανοπούλου από την παράσταση</h1>
      <address>
        <time datetime="2019-11-29T14:45:00+00:00">29 Nov 2019, 14:45</time>
      </address>
      <p>
        <b>"Η Άβα είναι μια από τις πιο αγαπημένες μου φίλες. Την ξέρω πολλά χρόνια και σε ένα βαθμό μπορεί να συνέβαλα για να υπάρξει στο θέατρο" .</b>
      </p>
      <p>Λίγο πριν την επίσημη πρεμιέρα του «Happy Birthday Ελλάς» η Άβα Γαλανοπούλου αποχώρησε από την παράσταση γεμίζοντας τον κόσμο με πολλά ερωτηματικά.</p>
      <p>Η γνωστή ηθοποιός αποφάσισε να σταματήσει τη συνεργασία της με το συγκεκριμένο θίασο και όπως ειπώθηκε αυτό έγινε τελευταία στιγμή. Μάλιστα, στις αφίσες της παράστασης το πρόσωπό της καλύφθηκε με την μάσκα των anonymous.</p>
      <p> Η Άβα Γαλανοπούλου, αρχικά, αποφάσισε να μην μιλήσει για την αποχώρησή της από την παράσταση, αλλά το πρωί της Παρασκευής σε τηλεφωνική επικοινωνία με το Πρωινό Ant1, θέλησε να ρίξει φως στην υπόθεση.</p>
      <p>«Είχα επιλέξει τη σιωπή, αλλά λυπάμαι πολύ για όλα αυτά που ακούω. Θέλω να θυμίσω πως ποτέ δεν έχω φύγει από δουλειά ως τώρα» ανέφερε αρχικά και συμπλήρωσε πως η τελευταία μέρα που έπαιξε στο θέατρο ήταν η Παρασκευή 22 Νοεμβρίου. Η ίδια ισχυρίζεται πως ζήτησε να παίξει ως και την Κυριακή 24 Νοεμβρίου, αλλά αποφάσισαν να σταματήσει την Παρασκευή.</p>
      <p>«Εγώ ζήτησα να αποχωρήσω γιατί ζητούσα τα δεδουλευμένα, δεν ζητούσα δανεικά ούτε ζητούσα κάτι περισσότερο. Επίσης, δυο μήνες που κάναμε πρόβες δεν είχα αμοιβή και έβαζα από την τσέπη μου. Την Παρασκευή μου ζήτησαν να υπογράψω πως φεύγω οικειοθελώς από το θέατρο. Δεν ξέρω πώς ακούστηκε ότι εγώ το Σάββατο ανακοίνωσα ότι θα φύγω» δήλωσε χαρακτηριστικά.</p>
      <p>Ωστόσο, λίγα λεπτά o Γιάννης Ζουγανέλης σε τηλεφωνική παρέμβαση παραδέχθηκε πως ήταν δική του ιδέα να τοποθετηθεί η εικόνα των Anonymous στην αφίσα της παράστασης και δήλωσε: «Η Άβα είναι μια από τις πιο αγαπημένες μου φίλες. Την ξέρω πολλά χρόνια και σε ένα βαθμό μπορεί να συνέβαλα για να υπάρξει στο θέατρο, αλλά αυτό που γίνεται είναι παράλογο. Η αλήθεια είναι πως οι πρόβες πρέπει να πληρώνονται, αλλά αυτό δυστυχώς δεν γίνεται. Δεν υπάρχει θέμα δεδουλευμένων, όλοι πληρωθήκαμε στο τέλος του μήνα».</p>
      <p>Ο Γιάννης Ζουγανέλης συνέχισε, λέγοντας: «Μετά πήρε η ίδια δικηγόρους και ζήτησε να κατέβουν οι φωτογραφίες της. Όπως καταλαβαίνεις, επειδή ήταν τελευταία στιγμή, δεν μπορούσαν να γίνουν καινούργιες φωτογραφήσεις και πρόγραμμα. Πήρα εγώ την ευθύνη και καλύψαμε το πρόσωπό της. Υπερασπίζομαι τη δουλειά μου, γι’ αυτό βγήκα, για κανέναν άλλο λόγο».</p>
    </article>
  </body>
</html>