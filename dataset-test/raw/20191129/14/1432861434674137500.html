<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/eto-kyde-shte-gledame-dvuboite-ot-evro-2020-1411027.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-29T14:44:00+00:00"/>
    <meta property="og:title" content="Ето къде ще гледаме двубоите от Евро 2020"/>
    <meta property="og:description" content="Мачовете от Европейското първенство по футбол през следващата година ще бъдат излъчвани от БНТ и Нова броудкастинг груп Двубоите ще бъдат предавани по БНТ1, БНТ3, Диема, Нова, както и в каналите на платения пакет Диема екстра"/>
  </head>
  <body>
    <article>
      <h1>Ето къде ще гледаме двубоите от Евро 2020</h1>
      <address><time datetime="2019-11-29T14:44:00+00:00">29 Nov 2019, 14:44</time> by <a rel="author">Sportlive.bg</a></address>
      <p>Мачовете от<b> <a href="https://www.sportlive.bg/tags/6470">Европейското първенство по футбол</a></b> през следващата година ще бъдат излъчвани от БНТ и "Нова броудкастинг груп". Двубоите ще бъдат предавани по БНТ1, БНТ3, "Диема", "Нова", както и в каналите на платения пакет "Диема екстра". Окончателната схема на мачовете, предавани на живо и на запис в каналите ще стане ясна след жребия на 2 декември 2019 г.</p>
      <p>Телевизионните канали на двете медии ще покажат на живо всички мачове от УЕФА ЕВРО 2020, което започва на 12 юни 2020 г. в продължение на 1 месец. Своят дебют в домакинството на Европейското първенство по футбол ще направят 8 града и 7 държави. Футболните двубои ще се проведат в Лондон, Мюнхен, Рим, Баку, Санкт Петербург, Букурещ, Амстердам, Дъблин, Билбао, Будапеща, Глазгоу и Копенхаген. За първи път мачове от финалния турнир ще има на територията на Азербайджан, Русия, Румъния, Република Ирландия, Унгария, Шотландия и Дания.</p>
      <p>"Щастливи сме, че отново в партньорство с обществената телевизия, ще дадем шанс на многобройните футболни привърженици в България да проследят найважното събитие следващата година. Нова Броудкастинг Груп има утвърдени позиции в предлагането на богато и качествено спортно съдържание. УЕФА ЕВРО 2020 е още едно доказателство, че медийната компания гарантира достъп на зрителите до най-атрактивните спортни първенства" - коментира изпълнителният директор на Нова Броудкастинг Груп Николай Андреев.</p>
      <p>"Българската национална телевизия продължава многогодишната традиция да показва мачовете от финалите на Европейските първенства по футбол. Отново, благодарение на професионализма и опита на екипа от коментатори, редактори, репортери и оператори БНТ ще ни направи свидетели на вълнуващите битки на юбилейното първенство на Стария континент. С интересни и впечатляващи като гости студийни програми, с атрактивно и модерно представяне на всичко свързано с шампионата, ще помогнем на зрителите не само да усетят, но и да бъдат част от празника на Великата игра", заяви Емил Кошлуков, генерален директор на БНТ.</p>
      <related>
        <h4>Още по темата</h4>
        <a href="https://www.sportlive.bg/worldfootball/worldfootballother/Ekskluzivno-Rusiq-na-praga-da-byde-izhvyrlena-ot-Evro-2020-1409763.html"/>
        <a href="https://www.sportlive.bg/bgfootball/national-team/Stana-qsen-nachalniqt-chas-na-dvuboq-Bylgariq---Ungariq-za-Evro-2020-1409204.html"/>
        <a href="https://www.sportlive.bg/bgfootball/national-team/V-Ungariq-syshto-sa-dovolni-che-Bylgariq-im-se-padna-za-sypernik-kym-Evro-2020-1408993.html"/>
        <a href="https://www.sportlive.bg/bgfootball/national-team/Balykov-prizova-za-obedinenie-Futbolyt-mozhe-da-ni-obedini-kato-prez-94-ta-1408968.html"/>
      </related>
    </article>
  </body>
</html>