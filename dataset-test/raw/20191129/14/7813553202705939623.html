<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hroniky.com/news/view/17595-amerykanskyi-pilot-pershym-u-sviti-pereletiv-pivdennyi-polius-litakom"/>
    <meta property="og:site_name" content="Хроніки Любарта"/>
    <meta property="article:published_time" content="2019-11-29T14:34:00+00:00"/>
    <meta property="og:title" content="Американський пілот першим у світі перелетів Південний полюс літаком"/>
    <meta property="og:description" content="Американський пілот Річард Берд першим у світі перелетів Південний полюс літаком 29 листопада 1929 року. Берд потім здійснив ще чо..."/>
  </head>
  <body>
    <article>
      <h1>Американський пілот першим у світі перелетів Південний полюс літаком</h1>
      <address>
        <time datetime="2019-11-29T14:34:00+00:00">29 Nov 2019, 14:34</time>
      </address>
      <p>Американський пілот Річард Берд <b>першим у світі перелетів Південний полюс літаком 29 листопада 1929 року. </b>Берд потім здійснив ще чотири експедиції в Антарктику.</p>
      <p>У першій половині ХХ ст. Антарктида продовжувала залишатися величезною білою плямою. Експедиції на крижаний континент відправлялися мало не щороку - і норвезькі, і французькі, і німецькі, і австралійські, і навіть японські. Однак континент в цілому залишався непізнаним. Американський полярний дослідник, адмірал Річард Берд керував кількома експедиціями в Арктику та Антарктику.</p>
      <p>У 1928 році він оголосив про своє рішення досліджувати невідомі райони Антарктики. Його аероплан протримався в повітрі 19 годин. Під час польоту Берд над Південним полюсом скинув американський прапор.</p>
      <p>Іменем Берда названа американська антарктична наукова станція і Американський національний центр полярних досліджень. У 1964 році в честь Річарда Берда названий кратер на Місяці. Берд здійснив ще чотири експедиції в Антарктику. Найбільшою була експедиція 1946 року під назвою "Операція Highjump". Досі вона залишається найбільшою арктичною експедицією в історії людства.</p>
      <p>Проте при дослідженні його польотного щоденника були виявлені сліди підчисток. Вважають, що Берд сфальсифікував частину даних про політ у своєму офіційному звіті в Американське географічне товариство.</p>
      <hr/>
    </article>
  </body>
</html>