<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/diethni/pyra-erntogan-kata-makron"/>
    <meta property="og:site_name" content="The Pressroom"/>
    <meta property="article:published_time" content="2019-11-29T14:08:29+00:00"/>
    <meta property="og:title" content="Πυρά Ερντογάν κατά Μακρόν"/>
    <meta property="og:description" content="Ο τούρκος πρόεδρος Ταγίπ Ερντογάν δήλωσε σήμερα πως τα σχόλια του γάλλου προέδρου Εμανουέλ Μακρόν για το ΝΑΤΟ αντανακλούν μια «άρρωστη και ρηχή» κατανόηση και πως ο γάλλος πρόεδρος θα πρέπει «να πάει να κοιτάξει τον δικό του εγκεφαλικό θάνατο». Σε ομιλία του στην Κωνσταντινούπολη, ο Ερντογάν σχολίασε μια παρατήρηση που είχε κάνει νωρίτερα αυτόν τον μήνα ο Μακρόν λέγοντας πως το ΝΑΤΟ βρίσκεται σε κατάσταση «εγκεφαλικού θανάτου»."/>
  </head>
  <body>
    <article>
      <h1>Πυρά Ερντογάν κατά Μακρόν</h1>
      <address>
        <time datetime="2019-11-29T14:08:29+00:00">29 Nov 2019, 14:08</time>
      </address>
      <p>
        <b>Ο τούρκος πρόεδρος Ταγίπ Ερντογάν δήλωσε σήμερα πως τα σχόλια του γάλλου προέδρου Εμανουέλ Μακρόν για το ΝΑΤΟ αντανακλούν μια «άρρωστη και ρηχή» κατανόηση και πως ο γάλλος πρόεδρος θα πρέπει «να πάει να κοιτάξει τον δικό του εγκεφαλικό θάνατο».</b>
      </p>
      <p>Σε ομιλία του στην Κωνσταντινούπολη, ο Ερντογάν σχολίασε μια παρατήρηση που είχε κάνει νωρίτερα αυτόν τον μήνα ο Μακρόν λέγοντας πως το ΝΑΤΟ βρίσκεται σε κατάσταση «εγκεφαλικού θανάτου».</p>
      <p>«<i>Απευθύνομαι από την Τουρκία στον γάλλο πρόεδρο Εμανουέλ Μακρόν και θα το ξαναπώ στο ΝΑΤΟ. Πήγαινε πρώτα να κοιτάξεις τον δικό σου εγκεφαλικό θάνατο</i>».</p>
      <p>«<i>Αυτές οι δηλώσεις δεν ταιριάζουν παρά σε αυτούς του είδους σου που είναι σε κατάσταση εγκεφαλικού θανάτου</i>», επέμεινε ο τούρκος πρόεδρος στην ομιλία του στην Κωνσταντινούπολη.</p>
      <p>Αυτές οι σφοδρές δηλώσεις έγιναν μετά τις επικρίσεις που εξέφρασε χθες, Πέμπτη, ο Μακρόν σχετικά με την επίθεση που εξαπέλυσε τον περασμένο μήνα η Τουρκία στη Συρία εναντίον κουρδικής πολιτοφυλακής που υποστηρίζεται από τις δυτικές χώρες.</p>
      <p>Τα σχόλια του Ερντογάν ενισχύουν τις εντάσεις πριν από μια κρίσιμη σύνοδο κορυφής της Συμμαχίας που θα πραγματοποιηθεί την ερχόμενη εβδομάδα στο Λονδίνο.</p>
    </article>
  </body>
</html>