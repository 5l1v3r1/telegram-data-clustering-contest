<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/29/844938"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T14:28:00+00:00"/>
    <meta property="og:title" content="তুমি কি একদিন আসতে পারো?"/>
    <meta property="og:description" content="আজ রাত ৮টায় আরটিভিতে প্রচারিত হবে নাটক 'তুমি কি একদিন আসতে পারো?'। শফিকুর রহমান শান্তনুর রচনায় নাটকটি পরিচালনা করেছেন দীপু হাজরা। নাটকটিতে বিভিন্ন চরিত্রে অভিনয় করেছেন আবুল হায়াত, ইরফান সাজজাদ, সালহা খানম নাদিয়া, ইভান সাইর, শুিত খান, আল্পনা ফারিয়া, প্রমুখ। গল্পে দেখা যায় রিনিদের বাড়িতে একটা উৎসবের আমেজ চলছে। রিনির বিয়ে ঠিক হয়েছে। রিনির বাবা রিনির সাথে বসে কাকে দাওয়াত দেয় হবে তার লিস্ট করছেন। অন্যান্য আয়োজন নিয়েও উত্তেজিত। হঠাৎ একটা ফোন কল এসে তাদের সমস্ত আয়োজনকে ম্লান করে দেয়। রিনির সাথে যার বিয়ে হওয়ার কথা সে ভয়াবহ গাড়ি দুর্ঘটনায় মারা গেছে। রিনিদের বাড়িতে নেমে আসে বিষাদের ঘনঘটা। রিনির সাথে যার কয়েক বছরের প্রেম ছিল তারই সাথে পারিবারিক সম্মতিতে  তাদের বিয়ের আয়োজন চলছিল। হঠাৎ সব এভাবে এলোমেলো হয়ে যাওয়ায় রিনি মানসিকভাবে একটাই ভেঙে পড়ে যে, সে কিছুটা অস্বাভাবিক আচরণ করে সবার সাথে কথা বলাই বন্ধ করে দেয়। কিছুদিন পরে তাদের বাসায় এক যুবক আসে। তার নাম রাগীব। রাগীব রিনির বাবাকে বলে, সে অস্ট্রেলিয়া থেকে এসেছে। রিনির বাবার কোন এক বন্ধুর ছেলের পরিচয় নিয়ে সে আসে। কিছুদিনের জন্যে এই বাড়িতে থাকতে চায়। তার কাজ শেষ হলেই চলে যাবে।…"/>
  </head>
  <body>
    <article>
      <h1>তুমি কি একদিন আসতে পারো?</h1>
      <address><time datetime="2019-11-29T14:28:00+00:00">29 Nov 2019, 14:28</time> by <a rel="author">কালের কণ্ঠ অনলাইন</a></address>
      <p>আজ রাত ৮টায় আরটিভিতে প্রচারিত হবে নাটক 'তুমি কি একদিন আসতে পারো?'। শফিকুর রহমান শান্তনুর রচনায় নাটকটি পরিচালনা করেছেন দীপু হাজরা। নাটকটিতে বিভিন্ন চরিত্রে অভিনয় করেছেন আবুল হায়াত, ইরফান সাজজাদ, সালহা খানম নাদিয়া, ইভান সাইর, শুিত খান, আল্পনা ফারিয়া, প্রমুখ।</p>
      <p>গল্পে দেখা যায় রিনিদের বাড়িতে একটা উৎসবের আমেজ চলছে। রিনির বিয়ে ঠিক হয়েছে। রিনির বাবা রিনির সাথে বসে কাকে দাওয়াত দেয় হবে তার লিস্ট করছেন। অন্যান্য আয়োজন নিয়েও উত্তেজিত। হঠাৎ একটা ফোন কল এসে তাদের সমস্ত আয়োজনকে ম্লান করে দেয়। রিনির সাথে যার বিয়ে হওয়ার কথা সে ভয়াবহ গাড়ি দুর্ঘটনায় মারা গেছে। রিনিদের বাড়িতে নেমে আসে বিষাদের ঘনঘটা। রিনির সাথে যার কয়েক বছরের প্রেম ছিল তারই সাথে পারিবারিক সম্মতিতে  তাদের বিয়ের আয়োজন চলছিল। হঠাৎ সব এভাবে এলোমেলো হয়ে যাওয়ায় রিনি মানসিকভাবে একটাই ভেঙে পড়ে যে, সে কিছুটা অস্বাভাবিক আচরণ করে সবার সাথে কথা বলাই বন্ধ করে দেয়। কিছুদিন পরে তাদের বাসায় এক যুবক আসে। তার নাম রাগীব। রাগীব রিনির বাবাকে বলে, সে অস্ট্রেলিয়া থেকে এসেছে। রিনির বাবার কোন এক বন্ধুর ছেলের পরিচয় নিয়ে সে আসে। কিছুদিনের জন্যে এই বাড়িতে থাকতে চায়। তার কাজ শেষ হলেই চলে যাবে। রিনির বাবা প্রথমে রাজি হন না তার মেয়ের কথা ভেবে। কিন্তু রাগীবের চাপাচাপিতে এক পর্যায়ে রাজি হয়ে যান। রাগীব এবাড়িতে ওঠার পরপরই রিনি খুব বিরক্ত হয়। কিন্তু রাগীব ধীরে ধীরে রিনিকে সহজ করে নিতে থাকে। এখান থেকে শুরু হয় তাদের বন্ধুত্ব। রিনির বাবাও মনে মনে খুশি হন মেয়ে স্বাভাবিক হচ্ছে দেখে। এসময় রিনির বাবা এক ভালো সম্বন্ধ পেয়ে রিনির বিয়ে দিতে চান। কিন্তু রিনি কিছুতেই বিয়েতে রাজি না। এ ভাবেই এগিয়ে চলে “তুমি কি একদিন আসতে পারো?” নাটকের গল্প।</p>
    </article>
  </body>
</html>