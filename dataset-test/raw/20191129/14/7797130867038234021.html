<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a548040/IFJ-Pakistansku-novinarku-ubio-muz-jer-nije-napustila-posao.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-29T14:31:00+00:00"/>
    <meta property="og:title" content="IFJ: Pakistansku novinarku ubio muž jer nije napustila posao"/>
    <meta property="og:description" content="Pakistansku novinarku iz istočnog grada Lahora ubio je muž pošto nije ispunila njegove zahteve da napusti posao,..."/>
  </head>
  <body>
    <article>
      <h1>IFJ: Pakistansku novinarku ubio muž jer nije napustila posao</h1>
      <address>
        <time datetime="2019-11-29T14:31:00+00:00">29 Nov 2019, 14:31</time>
      </address>
      <p>Pakistansku novinarku iz istočnog grada Lahora ubio je muž pošto nije ispunila njegove zahteve da napusti posao, javila je Međunarodna federacija novinara (IFJ).</p>
      <p>Federacija je pozvala Pakistan da sprovede istragu o ubistvu novinarke lokalnog lista Urudž Ikbal koja je ubijena u ponedeljak.</p>
      <p>Kako je navedeno, Dilavar Ali je ubio Ikbal na Međunarodni dan borbe protiv nasilja protiv žena.</p>
      <p>Porodica nastradale novinarke rekla je da je ona upozorila policiju da je muž maltretira, ali nisu preduzete nikakve mere.</p>
      <p>Policija je uhapsila Alija i optužila ga za ubistvo.</p>
      <p>Pakistanke su često suočene sa uznemiravanjem na radnom mestu, međutim, mnogi prestupnici izbegnu kaznu pošto žrtve ne prijavljuju takve incidente da bi izbegle društvenu osudu, navodi AP. </p>
    </article>
  </body>
</html>