<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/zamist-praporschika---shtab-serzhant-u-zbroynih-silah-zminilisya-viysk-10976174.html"/>
    <meta property="og:site_name" content="Всім"/>
    <meta property="article:published_time" content="2019-11-29T14:55:00+00:00"/>
    <meta property="og:title" content="Замість прапорщика - штаб-сержант: у Збройних силах змінилися військові звання"/>
    <meta property="og:description" content="Тепер в ЗСУ не буде рядових, але з’являться рекрути.  Деякі військові звання змінять свою назву. Відповідний указ підписав президент."/>
  </head>
  <body>
    <article>
      <h1>Замість прапорщика - штаб-сержант: у Збройних силах змінилися військові звання</h1>
      <address><time datetime="2019-11-29T14:55:00+00:00">29 Nov 2019, 14:55</time> by <a rel="author" href="https://vsim.ua/authors/stas" target="_blank">Стас Скрипкарь</a></address>
      <ul>
        <li>Тепер в ЗСУ не буде рядових, але з’являться рекрути. </li>
        <li>Деякі військові звання змінять свою назву.</li>
        <li>Відповідний указ підписав президент.</li>
      </ul>
      <p>За даними Урядового порталу, на Хмельниччині дислокується 14 військових частин Збройних сил   України. Три з них безпосередньо знаходяться в обласному центрі. Там проходять службу військові за контрактом та солдати строкової служби. Є серед них старшини, прапорщики та рядові. Точніше були. </p>
      <p>Відсьогодні всі ці звання змінили свою назву. Їм на зміну прийдуть нові. Відповідний <a href="https://vsim.ua/goto/aHR0cCUzQSUyRiUyRncxLmMxLnJhZGEuZ292LnVhJTJGcGxzJTJGendlYjIlMkZ3ZWJwcm9jNF8yJTNGcGYzNTE2JTNEMDkwNiUyNmFtcCUzQnNrbCUzRDEw">закон</a> підписав президент України. Замість «прапорщика, старшого прапорщика» у ЗСУ з'являться «штаб-сержант» та «майстер-сержант». Замість «старшини» - «головний сержант». А «рядового» в новому законі замінили на «солдата». Про це повідомляють на сайті Верховної ради України.</p>
      <p>Також з'явилося нове тимчасове звання — «рекрут». Воно стосуватиметься людей, які проходять випробувальний термін на військовій службі за контрактом, до прийняття присяги. </p>
      <p>Крім того, передбачається поділ сержантського та старшинського складу на молодший і старший склади. Закон також передбачає зміну назви «полк» на «бригаду». Тепер командир полку стане командиром бригади.</p>
      <p>Згідно з законом, звертаючись до міністра оборони України та його заступників, котрі по суті є цивільними особами, військовий називає їх посаду, додаючи перед назвою посади слово «пан (пані)». Те ж саме стосується і звернення до курсантів військово-навчальних закладів, які не мають військових звань сержантського і старшинського складу. Зватимуть їх тепер “пане(і) курсанте(ко)”.</p>
      <p>
        <b>Слідкуйте за новинами Хмельницького у <a href="https://vsim.ua/goto/aHR0cCUzQSUyRiUyRnd3dy5mYWNlYm9vay5jb20lMkZ2c2ltLnVh">Facebook</a>, <a href="https://vsim.ua/goto/aHR0cCUzQSUyRiUyRnRlbGVncmFtLm1lJTJGdnNpbXVhX2JvdA==">Telegram</a>, <a href="https://vsim.ua/goto/aHR0cCUzQSUyRiUyRmluc3RhZ3JhbS5jb20lMkZ2c2ltX2th">Instagram</a>, <a href="https://vsim.ua/goto/aHR0cCUzQSUyRiUyRnVybHNob3J0ZW5lci5hdCUyRm10RFM0">Viber</a> та <a href="https://vsim.ua/goto/aHR0cCUzQSUyRiUyRnd3dy55b3V0dWJlLmNvbSUyRnVzZXIlMkZ2c2ltdWEx">YouT</a></b>
      </p>
    </article>
  </body>
</html>