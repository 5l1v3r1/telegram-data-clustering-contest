<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/48000?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-29T14:21:48+00:00"/>
    <meta property="og:title" content="Центр інформаційної підтримки бізнесу м. Дніпро допомагає підприємцям"/>
    <meta property="og:description" content="Безкоштовний навчальний форум зібрав 150 учасників – малих бізнесменів."/>
  </head>
  <body>
    <article>
      <h1>Центр інформаційної підтримки бізнесу м. Дніпро допомагає підприємцям</h1>
      <h2>Безкоштовний навчальний форум зібрав 150 учасників – малих бізнесменів.</h2>
      <address>
        <time datetime="2019-11-29T14:21:48+00:00">29 Nov 2019, 14:21</time>
      </address>
      <p>
        <b>
          <i>2014 року Україну охопила чергова економічна криза. Бізнесу було непереливки – або ти ворушишся та підлаштовуєшся під нові реалії, або – закриваєшся. Завдяки фінансуванню Євросоюзу, для українських підприємців почали організовувати навчання по адаптації до вимог нового великого ринку – ринку ЄС.</i>
        </b>
      </p>
      <p>Віталій Івахов – бізнесмен із 25-річним досвідом. Його компанія з 2000 року була національним дистрибутором кави «illy» в Україні. «Неприємності почали сипатися в великій кількості», – згадує Івахов 2014 рік. Тоді чоловік зважився на експеримент: не піднімати ціни на каву, не дивлячись на стрибок курсу валют – здешевлення гривні. Експеримент не пройшов – за рік прибутки впали до не допустимої позначки.</p>
      <p>Підприємець вирішив розвивати власне виробництво на кавовій фабриці ISLA.</p>
      <p>Своїм досвідом Віталій Івахов ділився 22 жовтня на безкоштовному форумі «Технологічний прорив. Роль малих і середніх інноваційних, високотехнологічних компаній в українській економіці».</p>
      <p>Форум організував <a href="https://openbiz.org.ua/?fbclid=IwAR0nQPqDOUUQZ224pO22zlj6-0LtSJE1eOrFD2ad5syhvLA2drB2GdWoIYY">Центр інформаційної підтримки бізнесу м. Дніпро</a>. Центр заснований при Дніпропетровській торгово-промисловій палаті за підтримки Європейського банку реконструкції та розвитку (ЄБРР): консультації для малого бізнесу в Україні в рамках ініціативи #EU4Business Європейського Союзу. #EU4Business є загальною ініціативою, що охоплює всю діяльність Євросоюзу, спрямовану на підтримку малих та середніх підприємств в країнах Східного партнерства.</p>
      <slideshow>
        <figure>
          <img src="http://www.litsa.com.ua/i/uploads/2019/11/29-g1418-5de1261ba4586.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de1266eba234.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de126959596b.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de1269a23a99.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de126a5b90da.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de126a63900b.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de126aa1e1f8.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de126b5262ee.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de126f5dd5b5.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de127752642d.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de127b479386.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de127cc0b2a5.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de127e79e3c0.jpg"/>
        </figure>
        <figure>
          <img src="http://www.litsa.com.ua/i/uploads/2019/11/29-g1418-5de128198a6a8.jpg"/>
        </figure>
        <figcaption>Центр інформаційної підтримки бізнесу м. Дніпро</figcaption>
      </slideshow>
      <figure>
        <iframe src="https://www.youtube.com/embed/uCG3yD3FhJw" width="560" height="315" data-service="Youtube" scrolling="no"/>
      </figure>
      <p> </p>
      <p>ЄС виділив 200 млн євро, які сприятимуть підприємствам в Грузії, Молдові та Україні в адаптації до вимог нового ринку, оптимізації процесів та інвестуванню в нове обладнання.</p>
      <p>На навчальному форумі в Дніпрі 12 спікерів – найкращих знавців індустрії і 150 учасників говорили про технологічний прогрес та інновації – вирішальні фактори для прориву.</p>
      <p>«Це завдяки тому, що відвідую подібні заходи, я намагаюсь використовувати інструменти, які пропонують, та впроваджувати у себе в компанії. Наразі цікавлюся маркетингом та продажами», – розказує Ярослав Кошманенко, керівник компанії «БІТ», що займається підвищенням ефективності бізнесу, надаючи послуги високотехнологічним підприємствам, у тому числі з ІТ-сфери.</p>
      <p>«Вважаю, це один з найкращих за ходів. Дуже добрий підбір спікерів. Дійсно, актуальна тема, дуже грамотні молоді спеціалісти. З’являється оптимізм», – каже директор компанії «Інтерспецпром» Ігор Джумакєєв. Його підприємство займається виробництвом гідравлічного та пневматичного устаткування.</p>
      <p>Гарне враження на нього справив за ступник міністра нового міністерства – Міністерства цифрової трансформації України – Олександр Борняков, який відкрив форум.</p>
      <p>Він розповів про те, що вже робить міністерство і що збирається робити в питанні формування державної політики в сфері цифровізації, впровадження електронних і адміністративних послуг.</p>
      <p>В ексклюзивному коментарі газеті «Лица» Олександр Борняков повідомив, що Україна буде орієнтуватися в цій царині на Естонію.</p>
      <related>
        <h4>По теме:</h4>
        <a href="http://www.litsa.com.ua/show/a/46353"/>
        <a href="http://www.litsa.com.ua/show/a/35295"/>
        <a href="http://www.litsa.com.ua/show/a/32765"/>
      </related>
    </article>
  </body>
</html>