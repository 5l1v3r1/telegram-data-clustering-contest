<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/node/221093"/>
    <meta property="og:site_name" content="Efsyn.gr"/>
    <meta property="article:published_time" content="2019-11-29T14:59:44+00:00"/>
    <meta property="og:title" content="Φορολογική πολιτική υπέρ των λίγων καταλογίζει στην κυβέρνηση ο ΣΥΡΙΖΑ"/>
    <meta property="og:description" content="Επίθεση στην κυβέρνηση για τη φορολογική της πολιτική, η οποία, όπως λέει, ευνοεί τις μεγάλες επιχειρήσεις και τα υψηλά εισοδήματα και όχι τα χαμηλά και μεσαία στρώματα, εξαπέλυσε ο εκπρόσωπος του ΣΥΡΙΖΑ, Αλέξης Χαρίτσης"/>
  </head>
  <body>
    <article>
      <h1>Φορολογική πολιτική υπέρ των λίγων καταλογίζει στην κυβέρνηση ο ΣΥΡΙΖΑ</h1>
      <address><time datetime="2019-11-29T14:59:44+00:00">29 Nov 2019, 14:59</time> by <a rel="author">efsyn.gr</a></address>
      <p>Επίθεση στην κυβέρνηση για τη φορολογική της πολιτική, η οποία, όπως λέει, ευνοεί τις μεγάλες επιχειρήσεις και τα υψηλά εισοδήματα και όχι τα χαμηλά και μεσαία στρώματα, εξαπέλυσε ο εκπρόσωπος του ΣΥΡΙΖΑ, Αλέξης Χαρίτσης</p>
      <p>«Το φορολογικό νομοσχέδιο της κυβέρνησης επιβεβαιώνει ότι τα χαμηλά και μεσαία στρώματα δεν έχουν τίποτα να ελπίζουν από την πολιτική ‘ημέτερων' της ΝΔ», δήλωσε ο Αλ. Χαρίτσης, χαρακτηρίζοντας «προεκλογική απάτη της ΝΔ» τις υποσχέσεις για φοροελαφρύνσεις στα χαμηλά και μεσαία στρώματα.</p>
      <p>«Οι πολυδιαφημισμένες μειώσεις φόρων για τη μεσαία τάξη τελικά περιορίζονται σε περίπου 17 ευρώ το χρόνο, για να μπορεί να χαρίσει ο κ. Μητσοτάκης ελαφρύνσεις σε μεγάλες επιχειρήσεις και υψηλά εισοδήματα», υπογραμμίζει, απαριθμώντας, μάλιστα, τις πρόσφατες επιβαρύνσεις που επιβάλλει η κυβέρνηση: «Αυξήσεις στην τιμή του ηλεκτρικού ρεύματος, επιπλέον κρυφός φόρος 22% για όσους δεν μπορούν να συγκεντρώσουν το 30% του εισοδήματός τους σε ηλεκτρονικές συναλλαγές -ποσοστό εξαιρετικά υψηλό- και επερχόμενες αυξήσεις άνω του 20% στις ασφαλιστικές εισφορές για 8 στους 10 μη μισθωτούς».</p>
      <p>«Την ίδια ώρα ακυρώνεται η μείωση της προκαταβολής φόρου στο 50% και η κατάργηση της εισφοράς αλληλεγγύης για εισοδήματα ως 20.000 ευρώ που είχε δρομολογήσει για το 2020 ο ΣΥΡΙΖΑ», συμπληρώνει ο ίδιος.</p>
      <related>
        <h4>Σχετικά Άρθρα</h4>
        <a href="https://www.efsyn.gr/oikonomia/elliniki-oikonomia/218966_epifylaxeis-gia-pleonasma-apo-grafeio-toy-kratoys-sti-boyli"/>
        <a href="https://www.efsyn.gr/node/220960"/>
        <a href="https://www.efsyn.gr/oikonomia/elliniki-oikonomia/220832_rythmisi-ofeilon-horis-synora"/>
        <a href="https://www.efsyn.gr/oikonomia/elliniki-oikonomia/220673_pelekys-gia-kryfo-airbnb"/>
        <a href="https://www.efsyn.gr/oikonomia/elliniki-oikonomia/220181_koyreloy-9-dis-apo-822-foroapallages"/>
        <a href="https://www.efsyn.gr/oikonomia/elliniki-oikonomia/219984_ligoteres-dapanes-gia-epidomata-2020"/>
      </related>
    </article>
  </body>
</html>