<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/seri-icin-kazanmak-sart-216740h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T14:12:13+00:00"/>
    <meta property="og:title" content="Seri için kazanmak şart"/>
    <meta property="og:description" content="Ligde zirve iddiasını sürdüren Bursaspor, son 5 haftada yenilgi yüzü görmezken, Akdeniz ekibi, tek galibiyetini 2. haftada elde etti."/>
  </head>
  <body>
    <article>
      <h1>Seri için kazanmak şart</h1>
      <h2>Ligde zirve iddiasını sürdüren Bursaspor, son 5 haftada yenilgi yüzü görmezken, Akdeniz ekibi, tek galibiyetini 2. haftada elde etti.</h2>
      <address>
        <time datetime="2019-11-29T14:12:13+00:00">29 Nov 2019, 14:12</time>
      </address>
      <p>Evinde rakiplerine yenilmeyen ancak, 10 haftadır kazanamayan Adanaspor, son 5 maçında 3 beraberlik, 2 yenilgi aldı. </p>
      <p>Bursaspor, performans olarak bekletileri karşılayamasa da aldığı sonuçlarla zirve yarışındaki iddiasını sürdürüyor. Yeşil beyazlılar, ligdeki son 5 maçında kaybetmezken, yarınki rakibi Adanaspor ise adeta galibiyeti unuttu. Ligde en son 7. haftada deplasmanda karşılaştığı Altay'a 2-1 mağlup olan Timsah, bu maçtan sonra oynadığı 5 maçta 3 galibiyet, 2 beraberlik elde etti. Aldığı sonuçlarla zirve yarışındaki iddiasını sürdüren Bursaspor'un yarın karşılaşacağı Adanaspor ise ligin dibine demir atmış durumda. Bursaspor mücadelesine çıkış maçı gözüyle bakan Akdeniz ekibi, bu sezon sadece 1 galibiyet alabildi.</p>
      <p>
        <b>EVİNDE KAYBETMEDİ</b>
      </p>
      <p>Ligde oynadığı 12 maçta 1 galibiyet, 6 beraberlik ve 5 yenilgi alan turuncu beyazlılar, tek galibiyetini 2. haftada evinde Eskişehirspor'a karşı 3-2'lik skorla alırken, sahasında oynadığı maçlarda yenilgi yüzü de görmedi. Evinde oynadığı mücadelelerde bir kere 3 puana ulaşan Adanaspor, ayrıca sahadan 5 kez de beraberlikle ayrıldı. Ligde 10 maçtır kazanamayan Akdeniz ekibinde 8. haftada Levent Eriş'in yerine göreve gelen Teknik Direktör Engin İpekoğlu, takımının başında çıktığı 5 maçta da galibiyet alamadı. Adanaspor, Engin İpekoğlu yönetimindeki son 5 maçında 3 beraberlik, 2 yenilgi aldı.</p>
    </article>
  </body>
</html>