<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/futbol-antrenmaninda-kalp-krizi-geciren-veysel-can-sevinc-oldu-1399102"/>
    <meta property="og:site_name" content="Karar.com"/>
    <meta property="article:published_time" content="2019-11-29T14:52:00+00:00"/>
    <meta property="og:title" content="Futbol antrenmanında kalp krizi geçiren Veysel Can Sevinç öldü"/>
    <meta property="og:description" content="Bursa'da bir amatör futbol kulübünün U16 takımında oynayan Veysel Can Sevinç, antrenman sırasında fenalaştı. Kalp krizi geçirdiği öğrenilen Sevinç, kaldırıldığı hastanede yapılan tüm müdahalelere rağmen kurtarılamadı."/>
  </head>
  <body>
    <article>
      <h1>Futbol antrenmanında kalp krizi geçiren Veysel Can Sevinç öldü</h1>
      <address>
        <time datetime="2019-11-29T14:52:00+00:00">29 Nov 2019, 14:52</time>
      </address>
      <p>
        <b>Bursa'da bir amatör futbol kulübünün U16 takımında oynayan Veysel Can Sevinç, antrenman sırasında fenalaştı. Kalp krizi geçirdiği öğrenilen Sevinç, kaldırıldığı hastanede yapılan tüm müdahalelere rağmen kurtarılamadı.</b>
      </p>
      <p>Bursa'da bir amatör futbol kulübünün U16 takımında oynayan Veysel Can Sevinç, antrenman için Nilüfer ilçesi Minareli Çavuş Mahallesi'ndeki tesislere gitti.</p>
      <p>Burada ısınmak için koşan Sevinç fenalaşarak yere düştü.</p>
      <p>Görevlilerin haber vermesi üzerine olay yerine gelen 112 Acil Servis ekipleri, Sevinç'i Bursa Şehir Hastanesi'ne götürdü.</p>
      <p>Kalp krizi geçirdiği öğrenilen Sevinç, buradaki tüm müdahalelere rağmen kurtarılamadı. </p>
      <p>Genç futbolcunun cenazesi, Mustafakemalpaşa ilçesi Dorak Mahallesi camisinde öğle vakti kılınan cenaze namazının ardından mahalle mezarlığında toprağa verildi.</p>
      <p>Cenazeye katılan Sevinç'in ailesi ve arkadaşları gözyaşı döktü.</p>
      <p>
        <b>BURSA/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>