<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/noynes-echo-parei-to-mathima-moy-i-kritiki-einai-meros-tis-doyleias/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-29T14:33:29+00:00"/>
    <meta property="og:title" content="Νούνες: «Έχω πάρει το μάθημά μου – Η κριτική είναι μέρος της δουλειάς»"/>
    <meta property="og:description" content="Ο Ζοάο Νούνες μίλησε στη NOVA για τα επόμενα παιχνίδια, αλλά και τα λάθη του που τον είχαν στο περιθώριο."/>
  </head>
  <body>
    <article>
      <h1>Νούνες: «Έχω πάρει το μάθημά μου – Η κριτική είναι μέρος της δουλειάς»</h1>
      <address>
        <time datetime="2019-11-29T14:33:29+00:00">29 Nov 2019, 14:33</time>
      </address>
      <h3>Ο Ζοάο Νούνες μίλησε στη NOVA για τα επόμενα παιχνίδια, αλλά και τα λάθη του που τον είχαν στο περιθώριο.</h3>
      <h4>Αναλυτικά όσα είπε ο Ζοάο Νούνες στην κάμερα της NOVA:</h4>
      <p>
        <b>Για τις μεταπτώσεις σε απόδοση και ψυχολογία:</b>
      </p>
      <p>“Το παιχνίδι με τον Παναιτωλικό ήταν δύσκολο. Παίξαμε απέναντι σε έναν αντίπαλο που αμύνθηκε πολύ και ήταν συμπαγής. Παράλληλα μας δημιούργησαν κινδύνους με μακρινές μπαλιές. Όμως θα έλεγα ότι δουλεύουμε σκληρά στις προπονήσεις ακριβώς για να σταθεροποιηθούμε και να έχουμε μια όμοια εικόνα. Θα σας θυμήσω ότι με τον ΠΑΟΚ παίξαμε καλά και παραλίγο να κερδίσουμε, ενώ με την ΑΕΚ κερδίσαμε. Άρα πρέπει να συγκεντρωθούμε και να είμαστε πάντα συγκεντρωμένοι από το πρώτο μέχρι το τελευταίο λεπτό κάθε αγώνα.” </p>
      <p>
        <b>Για τα play off:</b>
      </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/o-giannakopoylos-edose-idea-ston-olympiako-gia-niki-sto-oaka-pic/">
          <b>Ο Γιαννακόπουλος έδωσε… ιδέα στον Ολυμπιακό για νίκη στο ΟΑΚΑ (pic)</b>
        </a>
      </p>
      <p>
        <a href="https://newspao.gr/rais-ola-einai-kala-me-giannakopoylo/">
          <b>Ράις: «Όλα είναι καλά με Γιαννακόπουλο»</b>
        </a>
      </p>
      <p>
        <a href="https://newspao.gr/tetoio-quot-8ari-quot-psachnei-o-roka-2/">
          <b>Τέτοιο “8αρι” ψάχνει ο Ρόκα</b>
        </a>
      </p>
      <p>
        <a href="https://newspao.gr/insoya-ti-protasi-perimenei-kai-pote-apofasizei/">
          <b>Ινσούα: Του δίνει 1 εκατ. ο Παναθηναϊκός – Τι πρόταση περιμένει</b>
        </a>
      </p>
      <p><a href="https://partners.novibet.com/redirect.aspx?pid=6688&amp;bid=2800"><b>Με το τριήμερο πάρτι προσφορών* της Novibet θα τα δεις όλα! (21+)</b></a> <b><i>*Ισχύουν όροι &amp; προϋποθέσεις</i></b></p>
      <p>“Θεωρώ ότι για τα play off είμαστε απόλυτα ικανοί σε ομάδα και βεβαιότατα μπορούμε να είμαστε στους διεκδικητές. Άλλωστε η διαφορά μας με την εξάδα δεν είναι μεγάλη, είμαστε κοντά και ναι θα είμαστε από τις ομάδες που θα διεκδικήσουμε την είσοδό μας. Θα πρέπει να παίξουμε καλά και έχουμε αρκετό δρόμο μπροστά μας. Υπάρχουν ομάδες στο πρωτάθλημα διαφορετικού επιπέδου, άλλες πιο δύσκολες, άλλες λιγότερο δύσκολες, αλλά όλες μπορούν να κλέψουν βαθμούς όπως στο δικό μας παιχνίδι με τον Παναιτωλικό ή αυτό του Ολυμπιακού με τον Πανιώνιο.” </p>
      <p>
        <b>Για το ματς με τον ΟΦΗ στο οποίο είχε αγωνιστεί και έκτοτε είχε τεθεί εκτός:</b>
      </p>
      <p>“Η κριτική είναι μέρος της δουλειάς, όμως αυτό αποτελεί και κίνητρο για να δουλέψεις με περισσότερη όρεξη και θέληση για να πετύχεις περισσότερα πράγματα. Μην ξεχνάτε ότι δουλέυουμε σκληρά όλη την εβδομάδα για να παρουσιάσουμε μία μέρα. Παρόντες σε αυτή την παρουσίαση είναι οι φίλαθλοι και οι δημοσιογράφοι οι οποίοι βγάζουν τα συμπεράσματά τους και γράφουν γι’ αυτά. Έχω πάρει τα μαθήματά μου από το παρελθόν και συνεχίζω τη δουλειά με αυτοπεποίθηση και πίστη στις δυνατότητές μου και στην ομάδα. Αυτή η ομάδα έχει ποιότητα,” </p>
    </article>
  </body>
</html>