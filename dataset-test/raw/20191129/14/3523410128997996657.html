<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642681/%D8%B9%D8%AF%D9%85-%D9%84%D8%AD%D8%A7%D8%B8-%D8%AA%D8%A8%D8%B9%D8%A7%D8%AA-%D8%B3%DB%8C%D8%A7%D8%B3%D8%AA%D9%87%D8%A7-%D8%AE%D8%B7%D8%A7%DB%8C%DB%8C-%D8%B1%D8%A7%D9%87%D8%A8%D8%B1%D8%AF%DB%8C-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T14:54:00+00:00"/>
    <meta property="og:title" content="عدم لحاظ تبعات سیاستها خطایی راهبردی است"/>
    <meta property="og:description" content="قبل از این آشوبها مقامات آمریکا از مقاومت مردم ایران ناامید و در تحلیل نوع رفتار ایران دچار سرگردانی شده بودند؛ اما در حال حاضر باروحیه‌ای تازه اقدام به فشار بر مردم خواهند کرد تا...."/>
  </head>
  <body>
    <article>
      <h1>
        <a href="https://www.bultannews.com/fa/news/642681/%D8%B9%D8%AF%D9%85-%D9%84%D8%AD%D8%A7%D8%B8-%D8%AA%D8%A8%D8%B9%D8%A7%D8%AA-%D8%B3%DB%8C%D8%A7%D8%B3%D8%AA%D9%87%D8%A7-%D8%AE%D8%B7%D8%A7%DB%8C%DB%8C-%D8%B1%D8%A7%D9%87%D8%A8%D8%B1%D8%AF%DB%8C-%D8%A7%D8%B3%D8%AA">عدم لحاظ تبعات سیاستها خطایی راهبردی است</a>
      </h1>
      <h2>قبل از این آشوبها مقامات آمریکا از مقاومت مردم ایران ناامید و در تحلیل نوع رفتار ایران دچار سرگردانی شده بودند؛ اما در حال حاضر باروحیه‌ای تازه اقدام به فشار بر مردم خواهند کرد تا....</h2>
      <address><time datetime="2019-11-29T14:54:00+00:00">29 Nov 2019, 14:54</time> by <a rel="author">بولتن نیوز | bultannews.com</a></address>
      <p><b><a href="http://www.bultannews.com/fa/list/1/7">گروه بین الملل</a>- دکتر ابوذر گوهری</b> تحلیل گر سیاست خارجی در یادداشتی نوشت:<b> فتنه</b> و <b>آشوب‌</b>های سال 1388 باعث تغییر رویکرد اوباما به مذاکرات هسته‌ای ایران به سمت افزایش فشار و وضع تحریم‌های جدید شد. قبل از آن؛ دولت اوباما رسیدن به توافق را امری ضروری می‌دانست و حاضر بود امتیازات بیشتری در ازای توافق احتمالی به ایران بدهد نامه‌های ارسالی وی به ایران گواهی بر این مدعاست. اما وقوع شورش و ناآرامی در کشور در آن سال، مقامات آمریکایی را به این نتیجه رساند که افزایش تحریم و فشار می‌تواند درنهایت ایران را از موضع ضعف پای میز مذاکره بکشاند و فشار داخلی را بر حاکمیت افزایش دهد؛ با این تحلیل دولت اوباما تا تغییر دولت دهم در ایران صبر کرد و چهار سال بر تحریم و فشار خود افزود...</p>
      <p>به گزارش <a href="https://www.bultannews.com/">بولتن نیوز</a>، آشوب‌های 1398 نیز همان نقش را در سیاست خارجی<b> آمریکا</b> در قبال ایران داشت؛ خروجی تحلیل‌ها و نظرات مقامات آمریکایی حاکی از این است که فشار حداکثری نتیجه داده و باعث واکنش مقامات ایرانی جهت افزایش قیمت سوخت به‌منظور جبران کسری بودجه شده و درنهایت مردم درنتیجه این اقدام علیه نظام به خیابان آمده‌اند. قبل از این آشوبها مقامات آمریکا از مقاومت مردم ایران ناامید و در تحلیل نوع رفتار ایران دچار سرگردانی شده بودند؛ اما در حال حاضر باروحیه‌ای تازه اقدام به فشار بر مردم خواهند کرد تا درنهایت ایران را به‌پای میز مذاکره کشانده و از موضع ضعف وادار به امتیازدهی کنند.</p>
      <p>خلاصه آنکه فتنه‌ها و آشوب‌های داخلی آثار بسیار نامطلوب خارجی دارد عدم لحاظ تبعات سیاستها خطایی راهبردی است..</p>
    </article>
  </body>
</html>