<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2588817/ternopolanam-potribno-uklasti-novij-dogovir-na-postacanna-tepla"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-29T14:28:00+00:00"/>
    <meta property="og:title" content="Тернополянам потрібно укласти новий договір на постачання тепла"/>
    <meta property="og:description" content="Тернополянам потрібно обрати один із чотирьох типових договорів"/>
  </head>
  <body>
    <article>
      <h1>Тернополянам потрібно укласти новий договір на постачання тепла</h1>
      <address><time datetime="2019-11-29T14:28:00+00:00">29 Nov 2019, 14:28</time> by <a rel="author">Антоніна Албул</a></address>
      <p>
        <i>Абоненти "Тернопільміськтеплокомуненерго" мають до 1 травня 2020 року обрати один із чотирьох типових договорів на тепло.</i>
      </p>
      <p>1 травня 2019 року в повному обсязі введено в дію Закон України від 9 листопада 2017 року "Про житлово-комунальні послуги". Відповідно до нього здійснюватиметься перехід на нові договірні відносини між виконавцями комунальних послуг і споживачами.</p>
      <p>"Якщо співвласники багатоквартирного будинку самостійно не оберуть одну з моделей організації договірних відносин, або не дійдуть згоди з виконавцем про розмір плати за обслуговування внутрішньобудинкових систем, між КП ТМТКЕ та кожним співвласником після 1 травня 2020 буде укладено індивідуальний договір з уточненням, що співвласники оpганізовують самостійно технічне обслуговування внутрішньо будинкових систем теплопостачання", – <a href="https://komun.te.ua/%D0%B4%D0%BE-1-%D1%82%D1%80%D0%B0%D0%B2%D0%BD%D1%8F-%D1%83%D1%81%D1%96%D0%BC-%D1%82%D0%B5%D1%80%D0%BD%D0%BE%D0%BF%D0%BE%D0%BB%D1%8F%D0%BD%D0%B0%D0%BC-%D0%BF%D0%BE%D1%82%D1%80%D1%96%D0%B1%D0%BD%D0%BE/?fbclid=IwAR1RR_AKlVaZTGKb-2fi3FvsaV8bcn-osW7pfdoKCb-N2ezFdO6owSnh3HY">повідомляє </a>"Тернопіль житлово-комунальний".</p>
      <p>Абоненти "Тернопільміськтеплокомуненерго" можуть укласти з підприємствами-надавачами послуг один із 4 типових договорів:</p>
      <p>1. Індивідуальний договір квартири, тобто кожен споживач укладає прямі договори з постачальниками послуг.</p>
      <p>2. Індивідуальний договір будинку, при якому мешканці будинку вибирають уповноважену особу для взаємодії з постачальниками послуг.</p>
      <p>3. Колективний договір, при якому мешканці будинку вибирають управителя або керуючу компанію, і вже вони за дорученням співвласників укладають договори з виконавцями комунальних послуг.</p>
      <p>4. ОСББ укладає угоду від імені всіх мешканців будинку.</p>
      <p>В разі, якщо до 1 травня 2020 року співвласники багатоповерхівок не визначаться із типовими договорами, з ними автоматично укладуть індивідуальні (без обслуговування внутрішньобудинкових мереж).</p>
    </article>
  </body>
</html>