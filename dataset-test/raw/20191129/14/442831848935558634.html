<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rainews.it/dl/rainews/articoli/iraq-premier-getta-spugna-dimissioni-parlamento-3c0ba1d7-d0f7-4b8e-9747-50d3c76a3d6c.html"/>
    <meta property="og:site_name" content="rainews"/>
    <meta property="article:published_time" content="2019-11-29T14:19:00+00:00"/>
    <meta property="og:title" content="Iraq, il premier getta la spugna: &quot;Dimissioni in parlamento&quot;"/>
    <meta property="og:description" content="Il primo ministro iracheno Adel Abdel Mahdi ha annunciato che si appresta a presentare le sue dimissioni in Parlamento. L'annuncio arriva poche ore dopo che la massima autorità sciita in Iraq, l'ayatollah Ali Sistani, aveva esortato il Parlamento iracheno a ritirare la fiducia al governo. L'annuncio di dimissioni del primo ministro iracheno, Adel Abdel Mahdi, è stato accolto da grida di giubilo e manifestazioni di gioia dei manifestanti raccolti da stamane a piazza Tahrir in pieno centro a Baghdad. L'iconica piazza nel cuore della capitale irachena è stato l'epicentro delle proteste che, per due mesi, hanno chiesto una profonda riforma del sistema e una nuova classe politica in Iraq."/>
  </head>
  <body>
    <article>
      <h1>Iraq, il premier getta la spugna: "Dimissioni in parlamento"</h1>
      <address>
        <time datetime="2019-11-29T14:19:00+00:00">29 Nov 2019, 14:19</time>
      </address>
      <p>Il primo ministro iracheno Adel Abdel Mahdi ha annunciato che si appresta a presentare le sue dimissioni in Parlamento. L'annuncio arriva poche ore dopo che la massima autorità sciita in Iraq, l'ayatollah Ali Sistani, aveva esortato il Parlamento iracheno a ritirare la fiducia al governo.<br/><br/>L'annuncio di dimissioni del primo ministro iracheno, Adel Abdel Mahdi, è stato accolto da grida di giubilo e manifestazioni di gioia dei manifestanti raccolti da stamane a piazza Tahrir in pieno centro a Baghdad.<br/><br/>L'iconica piazza nel cuore della capitale irachena è stato l'epicentro delle proteste che, per due mesi, hanno chiesto una profonda riforma del sistema e una nuova classe politica in Iraq.</p>
    </article>
  </body>
</html>