<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/247202/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-29T14:59:12+00:00"/>
    <meta property="og:title" content="หุ้นสหรัฐแนวโน้มขาลง กังวลตึงเครียดฮ่องกง กระทบเจรจาการค้าจีน-สหรัฐ"/>
    <meta property="og:description" content="ตลาดหุ้นสหรัฐ ซื้อขายช่วงเช้าวันนี้ (29 พ.ย.) ตามเวลาท้องถิ่น ปรับตัวลงมาเล็กน้อย จากแนวโน้มที่ว่าความตึงเครียดทางการค้าอาจกลับมาอีกครั้ง หลังจีนประณามการตัดสินใจของประธานาธิบดีโดนัลด์ ทรัมป์ ที่ลงนามผ่านร่างกฎหมายสนับสนุนการประท้วงในฮ่องกง"/>
  </head>
  <body>
    <article>
      <h1>หุ้นสหรัฐแนวโน้มขาลง กังวลตึงเครียดฮ่องกง กระทบเจรจาการค้าจีน-สหรัฐ</h1>
      <address><time datetime="2019-11-29T14:59:12+00:00">29 Nov 2019, 14:59</time> by <a rel="author" href="https://www.thebangkokinsight.com/author/kanyaporn/" target="_blank">KANYAPORN PHUAKVISUTHI</a></address>
      <p>ตลาดหุ้นสหรัฐ ซื้อขายช่วงเช้าวันนี้ (29 พ.ย.) ตามเวลาท้องถิ่น ปรับตัวลงมาเล็กน้อย จากแนวโน้มที่ว่าความตึงเครียดทางการค้าอาจกลับมาอีกครั้ง หลังจีนประณามการตัดสินใจของประธานาธิบดีโดนัลด์ ทรัมป์ ที่ลงนามผ่านร่างกฎหมายสนับสนุนการประท้วงในฮ่องกง</p>
      <figure>
        <img src="https://www.thebangkokinsight.com/wp-content/uploads/2019/11/000_1M97W3-1-700x450.jpg"/>
      </figure>
      <p>ดัชนีเฉลี่ยอุตสาหกรรมดาวโจนส์ เคลื่อนไหวล่าสุดที่ 28,087.50 จุด ลดลง 76.50 จุด หรือ 0.27% ดัชนีเอสแอนด์พี 500 ที่ 3,146.78 จุด ลดลง 6.85 จุด หรือ 0.22% และดัชนีแนสแด็กที่ 8,678.80 จุด ขยับลงมา 26.37 จุด หรือ 0.30%</p>
      <p>บรรยากาศการซื้อขายในวันนี้ ยังเป็นอย่างเบาบาง เนื่องจากขาดปัจจัยบ่งชี้ใหม่ จากการที่ตลาดปิดไปเมื่อวานนี้ (28 พ.ย.) เนื่องในวันขอบคุณพระเจ้า</p>
      <p>ความกังวลเรื่องข้อตกลงการค้าระหว่างจีน กับสหรัฐ ยังคงเกาะติดตลาดอยู่ โดยนักลงทุนมองเห็นความไม่แน่นอนในเรื่องข้อตกลงการค้ามากขึ้น หลังจากจีนออกมาเตือนสหรัฐว่า จะดำเนินมาตรการตอบโต้อย่างเด็ดขาด ต่อการที่สภานิติบัญญัติสหรัฐให้การสนับสนุนกลุ่มผู้ประท้วงในฮ่องกง</p>
      <p>อย่างไรก็ดี ขาลงยังโดนสกัดจากรายงานข่าวของวอลล์สตรีท เจอร์นัล ที่ระบุว่า เจ้าหน้าที่ในกรุงปักกิ่ง กำลังมองหาทางที่จะแยกเรื่องภูมิศาสตร์ทางการเมืองออกจากเรื่องการค้า และมองว่าไม่จำเป็นที่จะต้องนำเรื่องการออกกฎหมายสนับสนุนการประท้วงฮ่องกงของสหรัฐ มาทำให้เกิดผลกระทบต่อโอกาสที่ 2 ฝ่ายจะบรรลุข้อตกลงการค้าส่วนแรก</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F247202%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/247318/"/>
        <a href="https://www.thebangkokinsight.com/247237/"/>
        <a href="https://www.thebangkokinsight.com/247175/"/>
        <a href="https://www.thebangkokinsight.com/247133/"/>
      </related>
    </article>
  </body>
</html>