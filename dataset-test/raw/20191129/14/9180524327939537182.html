<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/dell_intel_okolja_idei_bevetelkieses.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-29T14:19:00+00:00"/>
    <meta property="og:title" content="A Dell az Intelt okolja az idei bevételkiesésért"/>
    <meta property="og:description" content="A kékek számára nyújtott támogatásuk ellenére továbbra sem látni a fényt az alagút végén."/>
  </head>
  <body>
    <article>
      <h1>A Dell az Intelt okolja az idei bevételkiesésért</h1>
      <address><time datetime="2019-11-29T14:19:00+00:00">29 Nov 2019, 14:19</time> by <a rel="author" href="https://prohardver.hu/tag/synthwave.html" target="_blank">Synthwave</a></address>
      <h3>H﻿irdetés</h3>
      <figure>
        <a href="https://track.adform.net/C/?bn=34459576;C=0">
          <img src="https://track.adform.net/adfserve/?bn=34459576;srctype=4;ord=[timestamp]"/>
        </a>
      </figure>
      <p>A Dell árbevételi előrejelzésében az Intelt hibáztatja a 2019-es évi forgalmának megnyirbálásáért. Jeffrey Clarke, a vállalat elnök-vezérigazgatója azt nyilatkozta, hogy a Santa Clara-i gyártó processzorainak akadozó utánpótlása negyedévről negyedévre rosszabbodott, ezzel negatív hatást fejtve ki a Dell által várt szállításokra a kereskedelmi PC-k, illetve a prémium konzumer PC-k szegmensében. Ez az nehézkes utánpótlás abból fakad, hogy a PC- és szerverpiac igényei jelentősen meghaladják a raktárakban álló készletet, nem pedig abból, hogy az Intel direkt a saját kapacitásának alá lőne, és ezért bocsátana kevesebb központi egységet ügyfelei rendelkezésére.</p>
      <figure>
        <img src="https://prohardver.hu/dl/cnt/2019-11/156731/dell_blames_intel_1.jpg"/>
      </figure>
      <p>Az Intel 1 milliárd dollárral növelte meg tőkeberuházását az előző év azonos időszakához képest, hogy a gyártósoraikat áttervezzék a 14 nanométeres CPU-k készítésére, miközben a forrásokkal való ügyeskedéssel igyekeztek a valóság talajára helyezni a nagyszámú mobil és magas jövedelmezésű szerver processzorok 10 nanométeres nemzedékének debütálását. Valami hiba csúszhatott a számításba, hiszen az asztali és HEDT fronton még nincs 10 nanométeres opció, továbbá az Intel – "Comet Lake" kódnév alatt – újabb, 14 nanométeres modelleket készít elő ezekre a platformokra.</p>
      <figure>
        <img src="https://prohardver.hu/dl/cnt/2019-11/156731/michelle_johnston_holthaus_letter.jpg"/>
        <figcaption>Michelle Johnston Holthaus levele</figcaption>
      </figure>
      <p>Ez a mikroarchitektúra már jelen van mainstream mobil formátumban, míg a 10 nanométeres Ice Lake-eket az ultrahordozható és nagyon alacsony fogyasztású eszközök halmazába szánják. Michelle Johnston Holthaus, az Intel eladásokért felelős ügyvezető alelnöke nemrégiben írt egy levelet az ügyfeleiknek (elsősorban olyan cégeknek, mint amilyen a Dell is), amiben arról értesítette őket, hogy minden igyekezetük ellenére sem sikerült felzárkózniuk a megnövekedett igényekhez, és az utánpótlás mértékének javulása egyelőre a jövő zenéje.</p>
    </article>
  </body>
</html>