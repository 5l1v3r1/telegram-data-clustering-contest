<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nato-v-nayblizhchi-pyat-rokiv-zbilshit-oboronniy-byudzhet-na-400-mlrd-643392.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T14:45:25+00:00"/>
    <meta property="og:title" content="НАТО в найближчі п’ять років збільшить оборонний бюджет на $400 млрд"/>
    <meta property="og:description" content="3-4 грудня в Лондоні відбудеться саміт НАТО"/>
  </head>
  <body>
    <article>
      <h1>НАТО в найближчі п’ять років збільшить оборонний бюджет на $400 млрд</h1>
      <address>
        <time datetime="2019-11-29T14:45:25+00:00">29 Nov 2019, 14:45</time>
      </address>
      <h4>3-4 грудня в Лондоні відбудеться саміт НАТО</h4>
      <p>Північноатлантичний альянс протягом п'яти років збільшить оборонні витрати на $400 млрд. Про це в п'ятницю, 29 листопада, <a href="https://www.zeit.de/news/2019-11/29/nato-verteidigungsbudgets-ausser-usa-steigen-bis-2024-um-400-milliarden-dollar">заявив</a> генсек НАТО Єнс Столтенберг.</p>
      <p>«Сукупне збільшення військових витрат НАТО до 2024 року складе $400 млрд (порівняно з 2016 роком). Це безпрецедентний прогрес», - заявив генсек.</p>
      <p>Також він розповів про порядок денний саміту лідерів країн-членів НАТО, який відбудеться 3-4 грудня в Лондоні.</p>
      <p>«Лідери НАТО в Лондоні обговорять досягнення, приймуть рішення з ряду питань, включаючи тему підвищення готовності сил альянсу й з космосу та щодо боротьби з тероризмом», - сказав він.</p>
      <p>Він підкреслив, що лідери альянсу також затвердять прийняте 22 листопада міністрами закордонних справ НАТО рішення про визнання космосу однієї зі сфер операційної діяльності НАТО, поряд із сушею, морем, повітряним і кіберпростором.</p>
      <p>Також на саміті обговорять відносини з Росією і контроль над озброєннями після припинення дії Договору про ліквідацію ракет середньої і меншої дальності.</p>
      <p>За словами Столтенберга, альянас хоч і не бачить наразі агресивних дій Росії проти країн-членів, але повинен реагувати на зростання військових можливостей Москви.</p>
      <p>«Ми погодили політику НАТО відносно Росії. Це подвійний підхід - стримування та оборона, одночасно ми ведемо політичний діалог з Росією», - сказав він, зазначивши, що при цьому важливо зберегти єдність позицій в рядах альянсу.</p>
      <p>На саміті мова також піде про ситуацію в Україні та про <a href="https://glavcom.ua/topics/donbas.html">майбутні переговори Нормандської четвірки</a>.</p>
      <p>Також на саміті будуть прийняті рішення про нове підвищення готовності сил альянсу.</p>
      <related>
        <a href="https://glavcom.ua/country/society/posol-ugorshchini-obicyaje-budapesht-i-nadali-blokuvatime-robotu-forumu-ukrajina-nato-643159.html"/>
        <a href="https://glavcom.ua/world/observe/makron-dosi-vvazhaje-shcho-nato-perebuvaje-v-komi-643189.html"/>
        <a href="https://glavcom.ua/news/franciya-vidkinula-propoziciyu-putina-shchodo-novogo-raketnogo-dogovoru-643137.html"/>
      </related>
    </article>
  </body>
</html>