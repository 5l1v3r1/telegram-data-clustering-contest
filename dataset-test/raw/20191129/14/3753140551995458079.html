<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/29/pashynskogo_zalyshyly_v_sizo_do_29_sichnya"/>
    <meta property="og:site_name" content="espreso.tv"/>
    <meta property="article:published_time" content="2019-11-29T14:02:00+00:00"/>
    <meta property="og:title" content="Суд залишив Пашинського під арештом до 29 січня"/>
    <meta property="og:description" content="Печерський суд продовжив тримання під вартою колишньому депутату Пашинському ще на 2 місяці до 29 січня без права внесення застави"/>
  </head>
  <body>
    <article>
      <h1>Суд залишив Пашинського під арештом до 29 січня</h1>
      <address>
        <time datetime="2019-11-29T14:02:00+00:00">29 Nov 2019, 14:02</time>
      </address>
      <p>Печерський райсуд Києва продовжив термін тримання під вартою ексдепутата Сергія Пашинського без права внесення застави до 29 січня 2020 року</p>
      <p>Про це повідомляє Espreso.TV.</p>
      <p>Суддя відхилив клопотання всіх, хто хтів взяти депутата на поруки, у тому числі чинного народного депутата від "Європейської солідарності" Вікторії Сюмар, екснардепа Андрія Тетерука та екссекретаря РНБО Олександра Турчинова.</p>
      <p>Пашинський наголосив, що у справі, в якій його звинувачують, він діяв у межах необхідної самооборони, та пообіцяв оскаржити продовження арешту.</p>
      <p>"Будемо подавати апеляцію. Будемо апелювати до Європейського суду", - сказав Пашинський.</p>
      <ul>
        <li>Нагадаємо, попереднім рішенням Печерський райсуд Києва <a href="https://espreso.tv/news/2019/10/07/sud_zaareshtuvav_eksnardepa_pashynskogo">заарештував екснардепа</a> від "Народного фронту" Сергія Пашинського до 4 грудня.</li>
        <li>Раніше Генпрокуратура <a href="https://espreso.tv/video/270649">поновила слідство</a> у справі про стрілянину за участі народного депутата Сергія Пашинського і мешканця Васильківського району В’ячеслава Хімікуса, яку в 2017 році прокурори закрили через відсутність складу злочину, кваліфікувавши дії Пашинського як самооборону. Після зміни влади в Україні захист Хімікуса звернувся до ГПУ задля повторного розслідування інциденту, аргументувавши це зміною політичної ситуації в країні.</li>
      </ul>
    </article>
  </body>
</html>