<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33253/samsung-galaxy-s8-aggiornamento-android-10"/>
    <meta property="og:site_name" content="DDay.it"/>
    <meta property="article:published_time" content="2019-11-29T14:37:00+00:00"/>
    <meta property="og:title" content="Galaxy S8 non riceverà Android 10. Gli smartphone e i tablet Samsung che saranno aggiornati"/>
    <meta property="og:description" content="I Galaxy S10 della Germania stanno già ricevendo la UI 2.0 con Android 10. A partire dal 2020, l’aggiornamento toccherà una nutrita lista di dispositivi Galaxy nel resto del mondo, da cui però Samsung ha escluso gli S8 e il Note 8."/>
  </head>
  <body>
    <article>
      <h1>Galaxy S8 non riceverà Android 10. Gli smartphone e i tablet Samsung che saranno aggiornati</h1>
      <h2>I Galaxy S10 della Germania stanno già ricevendo la UI 2.0 con Android 10. A partire dal 2020, l’aggiornamento toccherà una nutrita lista di dispositivi Galaxy nel resto del mondo, da cui però Samsung ha escluso gli S8 e il Note 8.</h2>
      <address><time datetime="2019-11-29T14:37:00+00:00">29 Nov 2019, 14:37</time> by <a rel="author">Sergio Donato</a></address>
      <p>Samsung ha indicato la tabella di marcia degli aggiornamenti ad Android 10 attraverso una notifica riassuntiva dell’app Samsung Members. <b>La lista identifica i dispositivi che riceveranno la UI 2.0 con Android 10 in India e nel Regno Unito, e tra di essi non ci sono i Galaxy S8</b>.</p>
      <p><a href="https://www.dday.it/redazione/32693/android-10-beta-samsung-galaxy-s10">La beta della UI 2.0</a> era iniziata con la linea dei Galaxy S10 ed era proseguita, arrestandosi, agli S9 e i Note 9. <b>La versione stabile farà invece la sua comparsa a partire da gennaio 2020</b>, seguendo questa progressione nel corso dell’anno:</p>
      <p>Gennaio: S10, S10e, S10+, S10 5G, M20</p>
      <p>Febbraio: S9, S9+, Note 9, A30, M30, Note 10, Note 10+, Note 10+ 5G</p>
      <p>Aprile: A50e, A40, A70, A9 (2018), A80, Tab S6, Fold</p>
      <p>Maggio: A6, A6+, A7 (2018), A30s, A50</p>
      <p>Giugno: J6, A10, A20, A20e</p>
      <p>Luglio: J6+, J7 Duo, Tab S5e, Tab S4, Tab A, J8</p>
      <p>Agosto: Tab A (S-Pen), Tab A (2018, 10.5)</p>
      <p>Settembre: Galaxy Tab-A</p>
      <p><b>Non compaiono dunque Galaxy S8, S8+ e Note 8, che rimarranno fermi ad Android 9 Pie</b>. In Europa – escludendo il Regno Unito - la Germania ha ricevuto un posto in prima fila, dato che nel Paese è già partita la distribuzione di Android 10 con la nuova UI 2.0 sui Galaxy S10.</p>
      <p>La Germania, infatti, era già stata scelta da Samsung come territorio di test per la beta. La versione stabile, tuttavia, sta raggiungendo anche quei dispositivi con a bordo Android 9 che non avevano partecipato alla fase della beta.</p>
    </article>
  </body>
</html>