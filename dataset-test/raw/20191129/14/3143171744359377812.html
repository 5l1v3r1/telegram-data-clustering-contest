<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/la-lega-si-radica-a-messina-francilia-vogliamo-essere-presenti-nei-108-comuni-della-provincia.html"/>
    <meta property="og:site_name" content="Tempostretto"/>
    <meta property="article:published_time" content="2019-11-29T14:46:17+00:00"/>
    <meta property="og:title" content="La Lega si radica a Messina. Francilia: “Vogliamo essere presenti nei 108 comuni della provincia”"/>
    <meta property="og:description" content="Costituite nuove sezioni a Capo D'Orlando, Sant'Agata di Militello, Brolo e S. Teresa di Riva"/>
  </head>
  <body>
    <article>
      <h1>La Lega si radica a Messina. Francilia: “Vogliamo essere presenti nei 108 comuni della provincia”</h1>
      <address><time datetime="2019-11-29T14:46:17+00:00">29 Nov 2019, 14:46</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>Costituite nuove sezioni a Capo D'Orlando, Sant'Agata di Militello, Brolo e S. Teresa di Riva</i>
      </p>
      <p>“Abbiamo l’obiettivo ambizioso di <b>essere presenti nei 108 comuni della provincia</b>”. Il commissario provinciale <b>Matteo Francilia</b> non pone limiti all’ascesa della Lega sul territorio messinese.</p>
      <p>Dopo <b>Messina</b>, <b>Barcellona</b>, <b>Milazzo</b>, <b>Spadafora</b>, su proposta di Francilia, il commissario regionale della Lega, Stefano Candiani, ha dato il via libera alla costituzione delle sezioni di partito anche <b>Capo d’Orlando</b>, <b>Sant’Agata di Militello</b>, <b>Brolo</b> e <b>S. Teresa di Riva</b>. Contestualmente sono stati nominati i commissari delle nuove sezioni: <b>Felice Scafidi</b> a Capo d’Orlando; <b>Andrea Barone</b> a Sant’Agata di Militello; <b>Gaetano Scaffidi</b> a Brolo; <b>Santi Nitopi</b> a S. Teresa di Riva.</p>
      <p>“Riceviamo continuamente richieste di adesione alla Lega da ogni parte del territorio messinese”, ha spiegato il commissario provinciale e sindaco di Furci Siculo, Matteo Francilia.</p>
      <p>“Adesso vogliamo radicarsi su tutto il territorio provinciale con una rappresentanza nelle assemblee municipali e soprattutto – ha aggiunto – con una sezione comunale che sia punto di riferimento per militanti e cittadini. Grazie al lavoro di squadra che si sta facendo su tutto il territorio con i simpatizzanti, militanti e amministratori locali, dal comune più piccolo alla città di Messina – ha concluso il commissario della Lega – stiamo crescendo sempre più”.</p>
    </article>
  </body>
</html>