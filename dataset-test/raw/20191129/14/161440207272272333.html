<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/29/elmas-lavori-in-corso-nella-zona-dell-aeroporto-viabilita-modific-136-958703.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T14:06:59+00:00"/>
    <meta property="og:title" content="Elmas, lavori in corso nella zona dell'aeroporto: viabilità modificata"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">lo scalo</h6>
      <h1>Elmas, lavori in corso nella zona dell'aeroporto: viabilità modificata</h1>
      <h2>Temporanee limitazioni al traffico nella giornata di lunedì</h2>
      <address>
        <time datetime="2019-11-29T14:06:59+00:00">29 Nov 2019, 14:06</time>
      </address>
      <p>Lavori in corso nella zona dell'aeroporto di Elmas e per questo la viabilità subirà alcune modifiche.</p>
      <p>A comunicarlo è la stessa Sogaer, la società che gestisce lo scalo. Lunedì 2 dicembre, spiega, "la viabilità d’accesso principale all’aerostazione e ai parcheggi verrà inibita a partire dalle ore 15 dello stesso giorno. Temporaneamente, l’accesso al 'Mario Mameli' sarà possibile unicamente attraverso la viabilità alternativa".</p>
      <p>Per ridurre i disagi di passeggeri, visitatori e operatori e agevolare i flussi veicolari fino alla conclusione dei lavori (che potrebbero protrarsi fino alle prime ore del mattino successivo), le zone interessate verranno presidiate da operatori dedicati.</p>
      <p>Dato che le temporanee limitazioni al traffico potrebbero comportare un aumento del tempo normalmente necessario per accedere all’aeroporto, Sogaer raccomanda di raggiungere lo scalo con un congruo anticipo.</p>
      <p>(Unioneonline/s.s.)</p>
    </article>
  </body>
</html>