<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/11/29/iden_mar_nem_jatszhat_fabinho_liverpool_brazil_kozeppalyas/"/>
    <meta property="og:site_name" content="Index.hu"/>
    <meta property="article:published_time" content="2019-11-29T14:05:00+00:00"/>
    <meta property="og:title" content="Idén már nem játszik a Liverpool kulcsjátékosa"/>
    <meta property="og:description" content="Fabinho a BL-meccsen szenvedett bokasérülést, pont a szezon legsűrűbb időszakára dőlt ki."/>
  </head>
  <body>
    <article>
      <h1>Idén már nem játszik a Liverpool kulcsjátékosa</h1>
      <address><time datetime="2019-11-29T14:05:00+00:00">29 Nov 2019, 14:05</time> by <a rel="author" href="https://index.hu/szerzo/pal_tamas" target="_blank">Pál Tamás</a></address>
      <p>Bokasérülése miatt ebben az évben már nem játszhat Fabinho, a Liverpool brazil labdarúgója, írja az MTI.</p>
      <p>A védekező középpályást szerdán, a <a href="https://index.hu/sport/futball/2019/11/27/bajnokok_ligaja_bl_uefa_salzburg_lipcse_gulacsi_szoboszlai_liverpool_barcelona_messi_suarez_napoli/">Napoli elleni</a> Bajnokok Ligája-mérkőzésen kellett már az első félidő közepén lecserélni. A klub <a href="https://www.liverpoolfc.com/news/first-team/375253-fabinho-injury-details-confirmed">közleménye szerint</a> legközelebb 2020-ban léphet pályára. Fabinho 19 meccsen játszott az idei szezonban, ezeken egy gólt szerzett.</p>
      <p>
        <a href="https://sja.sportradar.com/w/Index/243585-66441-44/0331">Fabinho</a>
      </p>
      <p>A 26 éves játékos kiesése nagy érvágás az angol bajnokságban listavezető, BL-címvédő Liverpoolnak, amely - ha döntőbe jut a klubvilágbajnokságon - december végéig <a href="https://index.hu/sport/futball/2019/11/06/liverpool_aston_villa_katar_klopp/">tíz mérkőzést játszik még</a>.</p>
      <aside>A Liverpool az elmúlt 18 hónapban egyetlen bajnoki mérkőzést sem veszített el, amikor Fabinho a pályán volt.</aside>
      <related>
        <h4>Kapcsolódók (3)</h4>
        <a href="https://index.hu/sport/futball/2019/11/10/liverpool_manchester_city_angol_bajnoksag/"/>
        <a href="https://index.hu/sport/futball/2019/11/06/liverpool_aston_villa_katar_klopp/"/>
        <a href="https://index.hu/sport/futball/2019/10/10/brazilia_firmino_szenegal_baratsagos_szingapur/"/>
      </related>
    </article>
  </body>
</html>