<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/29/scho_potribno_quotdynamoquot_dlya_vykhodu_v_pley_of_ligy_yevropy"/>
    <meta property="og:site_name" content="espreso.tv"/>
    <meta property="article:published_time" content="2019-11-29T14:06:00+00:00"/>
    <meta property="og:title" content="Що потрібно &quot;Динамо&quot; для виходу в плей-оф Ліги Європи"/>
    <meta property="og:description" content="Попри поразку у матчі 5-го туру групового раунду Ліги Європи проти шведського &quot;Мальме&quot; (4:3), київське &quot;Динамо&quot; зберігає шанси на вихід у плей-оф турніру"/>
  </head>
  <body>
    <article>
      <h1>Що потрібно "Динамо" для виходу в плей-оф Ліги Європи</h1>
      <address>
        <time datetime="2019-11-29T14:06:00+00:00">29 Nov 2019, 14:06</time>
      </address>
      <p>Попри поразку у матчі 5-го туру групового раунду Ліги Європи проти шведського "Мальме" (4:3), київське "Динамо" зберігає шанси на вихід у плей-оф турніру</p>
      <p>Про це повідомляє <a href="https://espreso.tv/">Еспресо.TV</a>.</p>
      <p>У 5-му турі групового раунду Ліги Європи київське "Динамо" програло шведському "Мальме" з рахунком 3:4, через що опустилось на третю сходинку у квартеті В, у киян 6 балів. Скандинавські ж суперники піднялись на друге місце, і мають у власному активі 8 очок. Групу очолює данський "Копенгаген", який ще не програвав у жодному матчі турніру, у них 9 залікових балів. Швейцарське "Лугано" втратило шанси на вихід в плей-оф, і має лише 2 пункти.</p>
      <p>Попри третю позицію, яка не дає можливості виходу в 1/16 фіналу Ліги Європи, київське "Динамо" зберігає можливість вийти у наступну стадію турніру. У останньому матчі групового раунду, українці зустрічаються з "Лугано", а "Копенгаген" боротиметься з "Мальме" за першу сходинку у квартеті В. </p>
      <p>Перемога київського "Динамо" з різницею в два м'ячі над "Лугано" означатиме вихід українців в плей-оф, незалежно від результату зустрічі "Копенгаген" - "Мальме". </p>
      <p>Якщо ж "Динамо" переможе суперника з різницею в один м'яч, то паралельний матч групи, буде мати для киян турнірне значення. Для виходу в плей-оф знадобиться поразка "Мальме", або ж перемога шведів над "Копенгагеном" з різницею у два м'ячі. </p>
      <p>Нічия у матчі суперників теж забезпечить київському "Динамо" вихід в плей-оф, незалежно від того з яким рахунком вони переможуть швейцарців.</p>
      <p>Поразка або нічия українського клубу у зустрічі з "Лугано" означатиме виліт "Динамо" з Ліги Європи.</p>
      <figure>
        <img src="http://static.espreso.tv/uploads/article/2695447/images/im-30.png"/>
      </figure>
      <ul>
        <li>Нагадаємо, 28 листопада у 5-му турі групового раунду Ліги Європи "Олександрія" поступилася у Львові німецькому "Вольфсбургу" та <a href="https://espreso.tv/news/2019/11/28/oleksandriya_volfsburg_liga_yevropy">втратила шанси на вихід до 1/16 фіналу</a>.</li>
        <li>У іншому матчі 5-го туру казахстанська "Астана" під орудою українця Романа Григорчука <a href="https://espreso.tv/news/2019/11/28/liga_yevropy_quotastanaquot_grygorchuka_peremogla_quotmanchester_yunaytedquot">перемогла англійський МЮ</a> з рахунком 2:1.</li>
      </ul>
    </article>
  </body>
</html>