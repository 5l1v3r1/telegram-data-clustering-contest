<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/269043/sociologul-adrian-botezatu-propune-ca-autoritatile-sucevene-sa-preia-exemplul-polonez-de-dezvoltare-si-sa-se-incerce-realizarea-unor-zone-de-tip-metropolitan-in-jurul-marilor-orase-in-momentul-cand-i"/>
    <meta property="og:site_name" content="NewsBucovina"/>
    <meta property="article:published_time" content="2019-11-29T14:31:54+00:00"/>
    <meta property="og:title" content="Sociologul Adrian Botezatu propune ca autoritățile sucevene să preia exemplul polonez de dezvoltare și să se încerce realizarea unor zone de tip metropolitan în jurul marilor orașe: În momentul când începi să integrezi aceste elemente lucrurile funcționează"/>
    <meta property="og:description" content="Sociologul sucevean dr. Adrian Botezatu a apreciat, vineri, la Subiectul Zilei de la Bucovina că în județul Suceava ar trebui preluat exemplul polonez pentru dezvoltarea zonei, considerând că există o compatibilitate mai mare cu Polonia decât cu Austria. „Noi tot insistăm pe influența austriacă. Orice asemănare între o localitate din județul Suceava și una din …"/>
  </head>
  <body>
    <article>
      <h1>Sociologul Adrian Botezatu propune ca autoritățile sucevene să preia exemplul polonez de dezvoltare și să se încerce realizarea unor zone de tip metropolitan în jurul marilor orașe: În momentul când începi să integrezi aceste elemente lucrurile funcționează</h1>
      <address>
        <time datetime="2019-11-29T14:31:54+00:00">29 Nov 2019, 14:31</time>
      </address>
      <p>Sociologul sucevean dr. Adrian Botezatu a apreciat, vineri, la Subiectul Zilei de la Bucovina că în județul Suceava ar trebui preluat exemplul polonez pentru dezvoltarea zonei, considerând că există o compatibilitate mai mare cu Polonia decât cu Austria.</p>
      <p>„Noi tot insistăm pe influența austriacă. Orice asemănare între o localitate din județul Suceava și una din Austria este sub 1 la sută. Nu avem ce compara între județul Suceava și Austria. În schimb, noi uităm de 500 de ani de influență directă poloneză. Elita politică, militară, culturală a Moldovei a fost formată în Polonia sute de ani”, a spus Botezatu.</p>
      <figure>
        <img src="https://www.newsbucovina.ro/wp-content/uploads/2019/11/botezatu-1-1.png"/>
      </figure>
      <p>El a menționat că în zona de sud-est a Poloniei se vede că județul Suceava seamănă în proporție de cel puțin 50 la sută cu ceea ce se întâmplă acolo.</p>
      <p>„La un restaurant când comandăm mâncare, s-ar putea ca denumirile să ne păcălească, dar conținutul este 80 la sută  ce mâncăm noi în județul Suceava”, a spus Botezatu.</p>
      <p>Potrivit acestua în mod nedrept nu se pomenește, iar politicienii noștri nu pomenesc de influența imensă pe care Polonia, spațiul polonez, a exercitat-o asupra regiunii noastre.</p>
      <p>„Inclusiv denumirea de Bucovina. Nu spunem că suntem Buchenland, sau că suntem buchenlandezi, ci spunem că suntem bucovineni, Bucovina fiind un termen polono-ucrainean”, a adăugat Botezatu.</p>
      <p>El a menționat că în ceea ce privește și poziția SUA, aceasta consideră că cei mai importanți aliați pe flancul estic al Alianței Nord Atlantice sunt Polonia și România.</p>
      <p>Cu toate acestea, a spus Botezatu, România  nu are o relație funcțională cu Polonia și nu strânge mai mult legăturile deși Polonia este la ora actuală cot la cot cu marile puteri europene.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNewsBucovina%2Fvideos%2F534291017124806%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>„Dacă am învăța din lecția poloneză mult mai mult, am ajunge foarte departe. Polonia este exemplul cel mai bun că dacă noi ne-am organiza am putea ajunge în 10 ani să ne apropiem de succesele lor, dar noi nu vrem și cred că în primul rând asta pornește de la un blocaj mental, un blocaj de cunoaștere”, a apreciat sociologul.</p>
      <p>El a apreciat că în județul Suceava, Consiliul Județean ar putea să realizeze zone de tip metropolitan în jurul orașelor pentru dezvoltarea acestor localități și a exemplificat cu municipiul Rădăuți care este aproape integrat cu toate comunele din jur.</p>
      <p>„Consiliul Județean trebuie să vină, ca autoritate, și să-i pună la aceeași masă să înceapă să discute și să facă proiecte împreună”, a spus Botezatu.</p>
      <p>El a arătat că și zonele de tip metropolitan apar inevitabil specializările, unele fiind pretabile pentru activitate industrială, altele pentru zonă rezidențială</p>
      <p>„În momentul când începi să integrezi aceste elemente lucrurile funcționează”, a spus sociologul.</p>
      <p>El consideră că în acest fel și comunele limitrofe vor colabora între ele, arătând că e foarte important să nu fie discontinuități, cum ar fi ca o comună să facă un drum, iar cea vecină să nu continue.</p>
      <p>„În jurul marilor orașe se face o mare concentrare urbană, unde este o planificare urbanistică, de resurse, de utilități”, a spus Botezatu.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/269247/un-jeep-inmatriculat-in-marea-britanie-plin-cu-tigari-de-contrabanda-gasit-de-politistii-de-frontiera-suceveni-abandonat-cu-cheile-in-contact-si-cu-usile-deschise-in-apropiere-de-brodina-autoturis"/>
        <a href="https://www.newsbucovina.ro/actualitate/269238/mii-de-suceveni-la-parada-de-ziua-nationala-gheorghe-flutur-e-nevoie-de-mai-multa-unitate-sa-simtim-mai-multa-europa-la-noi-acasa-si-sa-actionam-pentru-intoarcerea-celor-care-au-plecat-in-strainata"/>
        <a href="https://www.newsbucovina.ro/actualitate/269082/traficul-rutier-va-fi-blocat-pe-mai-multe-strazi-din-zona-centrala-a-municipiului-suceava-pana-la-ora-1400"/>
      </related>
    </article>
  </body>
</html>