<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/europa/londra-incident-terorism-1_5de12db95163ec42718971cb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-29T14:45:43+00:00"/>
    <meta property="og:title" content="FOTO VIDEO Atac terorist pe Podul Londrei. Suspectul, ucis. Cinci persoane au fost înjunghiate, două au murit"/>
    <meta property="og:description" content="Cel puţin cinci persoane a fost rănite într-un atac cu cuţitul produs vineri la prânz pe Podul Londrei. Atacatorul, un bărbat, a fost ucis în urma intervenţiei poliţiei. Purta o vestă falsă cu explozibili, potrivit unui comisar al Poliţiei Metropolitane din Londra."/>
  </head>
  <body>
    <article>
      <h1>FOTO VIDEO Atac terorist pe Podul Londrei. Suspectul, ucis. Cinci persoane au fost înjunghiate, două au murit</h1>
      <address><time datetime="2019-11-29T14:45:43+00:00">29 Nov 2019, 14:45</time> by <a rel="author">Ion Gaidau</a></address>
      <h4>Cel puţin cinci persoane a fost rănite într-un atac cu cuţitul produs vineri la prânz pe Podul Londrei. Atacatorul, un bărbat, a fost ucis în urma intervenţiei poliţiei. Purta o vestă falsă cu explozibili, potrivit unui comisar al Poliţiei Metropolitane din Londra.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/international/europa/avertismentul-generalului-benjamin-hodges-locul-mai-probabil-urmatorului-conflict-rusia-nato-riscurile-adresa-romaniei-1_5dd54dac5163ec42713a437c/index.html"/>
      </related>
      <p><b>UPDATE </b>Două persoane care fuseseră înjunghiate în atacul produs în centrul Londrei au murit, vineri seară, la spital, anunţă surse medicale citate de The Guardian.</p>
      <p>Un bărbat a atacat mai multe persoane cu cuţitul pe Podul Londrei, rănind cel puţin cinci dintre ele.</p>
      <p>Poliţia a intervenit de urgenţă, anunţând iniţial arestarea unui suspect.</p>
      <p>Sky News a evocat un mort.</p>
      <p>Ulterior, un comisar din cadrul Poliţiei Metropolitane din Londra a precizat că <a href="https://adevarul.ro/international/europa/incidentul-podul-londrei-primele-declaratii-politiei-1_5de151805163ec42718a7734/index.html">suspectul</a> a fost ucis. El purta o vestă falsă cu explozibili.</p>
      <p>
        <a href="https://adevarul.ro/news/politica/video-badalau-jigneste-nou-diaspora-700000-legali-restul-3-5-milioane-fetele-duc-astia-1_5de137e85163ec427189b7d6/index.html">
          <b>GALERIE FOTO</b>
        </a>
      </p>
      <p>Forţele de ordine au fost chemate să intervină înainte de ora locală 14.00 (16.00, ora României).</p>
      <p>Serviciul de ambulanţă din Londra a anunţat de asemenea că intervine pentru un „incident major“.</p>
      <p>Poliţia a precizat că preferă precauţia asupra motivelor producerii incidentului, dar s-a mobilizat „ca şi cum ar avea legătură cu terorismul“</p>
      <p>Un jurnalist BBC, John McManus, aflat la faţa locului, a anunţat că a văzut un grup de bărbaţi implicaţi într-o încăierare pe pod.</p>
      <p>Poliţia britanică a Transporturilor a anunţat că staţia Podul Londrei a fost închisă circulaţiei.</p>
      <p>După sosirea poliţiei la locul incidentului, s-au auzit focuri de armă, potrivit jurnalistului.</p>
      <figure>
        <img src="https://adevarul.ro/assets/adevarul.ro/MRImage/2019/11/29/5de12fbb5163ec4271897f10/627x0.jpg"/>
      </figure>
      <p><i>Camion blocând circulaţia pe Podul Londrei în timpul incidentului </i>FOTO Twitter</p>
      <p>Noa Bodner, blocată într-un restaurant în zonă, a declarat pentru BBC News că „mai multe persoane au intrat în pripă, iar toţi oamenii s-au ascuns sub mese“.</p>
      <p>„Ni s-a spus să stăm departe de ferestre. Oameni care au venit de-afară au spus că s-au tras focuri de armă“, a adăugat ea</p>
      <p>Directorul localului s-a dus să închidă uşa, iar personalul a cerut clienţilor să se mute din partea din faţă.</p>
      <p>Atmosfera în restaurant era „calmă“, „unele persoane păreau puţin stresate, dar prieteni sau personalul (localului) au grijă de ele“, a mai declarat ea.</p>
      <figure>
        <img src="https://adevarul.ro/assets/adevarul.ro/MRImage/2019/11/29/5de13e0d5163ec427189e51c/627x0.jpg"/>
      </figure>
      <p><i>Momentul în care poliţiştii îl pun la pământ pe atacatorul de pe Podul Londrei</i> FOTO Sky News</p>
      <p>Premierul britanic Boris Johnson a anunţat pe Twitter că este ţinut la curent cu această situaţie.</p>
      <p>
        <a href="https://twitter.com/AmandaHunter87/status/1200419495338266625">
          <b>VIDEO</b>
        </a>
      </p>
      <figure>
        <iframe data-src="https://twitter.com/AmandaHunter87/status/1200419495338266625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/29/5de13ae45163ec427189cbbc/627x0.jpg"/>
          <figcaption>FOTO Guliver / Getty Images</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/29/5de13ae45163ec427189cbbb/627x0.jpg"/>
          <figcaption>FOTO Guliver / Getty Images</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/29/5de13ae85163ec427189cbce/627x0.jpg"/>
          <figcaption>FOTO Guliver / Getty Images</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/29/5de13aed5163ec427189cbe9/627x0.jpg"/>
          <figcaption>FOTO Guliver / Getty Images</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/29/5de13aed5163ec427189cbed/627x0.jpg"/>
          <figcaption>FOTO Guliver / Getty Images</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/29/5de13b7e5163ec427189d098/627x0.jpg"/>
          <figcaption>FOTO Guliver / Getty Images</figcaption>
        </figure>
        <figcaption>
          <a href="https://adevarul.ro/international/europa/Impuscaturi-podul-londrei-7_5de13aa35163ec427189c9b3/index.html">Împuşcături pe Podul Londrei</a>
        </figcaption>
      </slideshow>
      <hr/>
    </article>
  </body>
</html>