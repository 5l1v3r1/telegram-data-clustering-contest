<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-iraku-prem-yer-yde-u-vidstavku-novini-svitu-50056490.html"/>
    <meta property="og:site_name" content="НВ"/>
    <meta property="article:published_time" content="2019-11-29T14:18:00+00:00"/>
    <meta property="og:title" content="Прем'єр Іраку погодився піти у відставку на тлі масових протестів"/>
    <meta property="og:description" content="Прем'єр-міністр Іраку Аділь Абдул-Махді заявив, що подасть у відставку на тлі масових антиурядових протестів, що охопили всю країну."/>
  </head>
  <body>
    <article>
      <h1>Прем'єр Іраку погодився піти у відставку на тлі масових протестів</h1>
      <h2>Прем'єр-міністр Іраку Аділь Абдул-Махді заявив, що подасть у відставку на тлі масових антиурядових протестів, що охопили всю країну.</h2>
      <address>
        <time datetime="2019-11-29T14:18:00+00:00">29 Nov 2019, 14:18</time>
      </address>
      <p>Про це пише <a href="https://www.dw.com/en/iraq-prime-minister-adel-abdul-mahdi-says-he-will-resign/a-51469003">Deutsche Welle.</a></p>
      <p>Про свою відставку Аділь Абдул-Махді оголосив після п'ятничної проповіді одного з духовних лідерів шиїтів Алі Сістані. Великий аятола заявив, що парламент, який привів Абдул-Махді до влади, повинен «переглянути» своє рішення.</p>
      <p>«У відповідь на цей заклик і для того, щоб якомога швидше його виконати, я направлю в парламент прохання [прийняти] мою відставку з поста голови нинішнього уряду», - заявив Абдул-Махді.</p>
      <p>88-річний духовний лідер іракських шиїтів в своїй проповіді попередив про громадянську війну після масових розстрілів демонстрантів. Алі Сістані звернувся до парламенту із закликом висловити вотум недовіри уряду і провести дострокові вибори.</p>
      <p>За останніми даними, кількість загиблих під час антиурядових протестів в Іраку перевищила 400 осіб, тисячі отримали поранення.</p>
      <p>Масові протести в Іраку почалися 1 жовтня 2019 року через корупцію, безробіття і падіння рівня життя. Тисячі мирних жителів вимагають відставки уряду і зміни політичної еліти.</p>
      <p>27 листопада в священному місті Наджаф <a href="https://nv.ua/ukr/world/countries/v-iraku-pidpalili-iranske-konsulstvo-video-novini-svitu-50056131.html">група демонстрантів підпалила будівлю консульства Ірану.</a></p>
      <p>Наступного дня <a href="https://nv.ua/ukr/world/countries/protesti-v-iraku-35-zagiblih-novini-svitu-50056327.html">іракські сили безпеки вбили щонайменше 40 осіб</a> під час антиурядових протестів.</p>
    </article>
  </body>
</html>