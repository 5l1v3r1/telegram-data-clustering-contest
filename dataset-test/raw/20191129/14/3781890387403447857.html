<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/744332"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T14:39:00+00:00"/>
    <meta property="og:title" content="ซอร์คยันซานโชไม่ย้ายทีมตอนปีใหม่"/>
    <meta property="og:description" content="'ซอร์ค' ยืนยัน 'ซานโช' ไม่ย้ายหนี 'เสือเหลือง' ช่วงตลาดซื้อขายนักเตะเปิดตัวต้นปีหน้า"/>
  </head>
  <body>
    <article>
      <h1>ซอร์คยันซานโชไม่ย้ายทีมตอนปีใหม่</h1>
      <address>
        <time datetime="2019-11-29T14:39:00+00:00">29 Nov 2019, 14:39</time>
      </address>
      <p>
        <b>"ซอร์ค" ยืนยัน "ซานโช" ไม่ย้ายหนี "เสือเหลือง" ช่วงตลาดซื้อขายนักเตะเปิดตัวต้นปีหน้า</b>
      </p>
      <p>มิชาเอล ซอร์ค ผู้อำนวยการกีฬาของ "เสือเหลือง" โบรุสเซีย ดอร์ทมุนด์ เชื่อมั่นว่า จาดอน ซานโช แนวรุกทีมชาติอังกฤษ จะไม่ย้ายทีมในช่วงปีใหม่แน่นอน<br/><br/>ซานโช ต้องการย้ายทีม โดยอยากกลับไปค้าแข้งที่ประเทศบ้านเกิดอีกครั้ง สำหรับทีมที่ให้ความสนใจอยากได้ตัวเขา ได้แก่ แมนฯ ยูไนเต็ด, ลิเวอร์พูล, เชลซี และ แมนฯ ซิตี<br/><br/>อย่างไรก็ดี แม้เจ้าตัวจะมีปัญหาเรื่องความประพฤติ ทำให้ถูกดร็อปเป็นตัวสำรองในเกมยูฟ่า แชมเปี้ยนส์ ลีก ที่แพ้ต่อ บาร์เซโลนา เมื่อกลางสัปดาห์ที่ผ่านมา ทำให้ ดอร์ทมุนด์ เริ่มเบื่อหน่ายในตัวแข้งแดนผู้ดีรายนี้ จึงต้องการปล่อยตัวออกไป แต่ไม่ใช่ปีใหม่นี้แน่นอน<br/><br/>โดย ซอร์ค ยืนยันว่า ซานโช จะไม่ย้ายทีมในช่วงตลาดซื้อขายนักเตะเปิดตัวต้นปีหน้า เนื่องจากได้เคลียร์กันไปแล้วว่าต้องอยู่กับทีมจนถึงสิ้นสุดฤดูกาล ส่วนจะย้ายในช่วงซัมเมอร์หรือไม่ คงต้องคุยกันอีกครั้ง<br/><br/>"เราเคลียร์ทุกอย่างกับทีมและผู้เล่นแล้ว ทุกอย่างเรียบร้อย เรากำลังเดินหน้าไปตามโปรเจกท์ที่วางเอาไว้ จาดอน เป็นอีกหนึ่งผู้เล่นในทีมชุดใหญ่ เขาคือส่วนหนึ่งของทีม ผมไม่ประทับใจที่เขาต้องการย้ายทีมในช่วงเดือนมกราคม เราคุยกับเขาและเอเย่นต์ของเขาแล้ว เราหวังว่าเขาจะโชว์ฟอร์มให้ดีที่สุดในแมตช์ต่อไป".</p>
    </article>
  </body>
</html>