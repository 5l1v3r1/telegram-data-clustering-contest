<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/dobyvatymut-do-kintsya-zvilnena-skorohod-poskarzhylasya-na-tskuvannya/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T14:01:36+00:00"/>
    <meta property="og:title" content="Добиватимуть до кінця: звільнена Скороход поскаржилася на цькування"/>
    <meta property="og:description" content="Народний депутат Ганна Скороход, яку в листопаді виключили з фракції Слуга народу, розповіла про переслідування і зізналася, що на її сім'ю тиснуть."/>
  </head>
  <body>
    <article>
      <h1>Добиватимуть до кінця: звільнена Скороход поскаржилася на цькування</h1>
      <h2>15 листопада з фракції «Слуга народу» були виключені двоє депутатів Ганна Скороход та Антон Поляков</h2>
      <address>
        <time datetime="2019-11-29T14:01:36+00:00">29 Nov 2019, 14:01</time>
      </address>
      <p>Народний депутат <a href="https://narodna-pravda.ua/2019/11/15/troye-deputativ-gotovi-svidchiti-v-nabu-proti-anni-skorohod-arahamiya/">Ганна Скороход</a>, яку в листопаді виключили з фракції “Слуга народу”, розповіла про переслідування і тиск на сім’ю.</p>
      <p>Як передає НАРОДНА ПРАВДА, таку заяву вона зробила в ході інтерв’ю “<a href="https://fakty.ua/325875-ukrainu-gotovyat-k-masshtabnoj-rasprodazhe---nardep-anna-skorohod">Фактам</a>“.</p>
      <p>Loading...</p>
      <p>Відповідаючи на запитання журналіста про те, які заходи по відношенню до неї можуть прийняти, Ганна Скороход відповіла: “Думаю, добиватимуть до кінця”.</p>
      <p>За її словами, за найгіршим сценарієм, продовжать тиснути на її сім’ю. Вже зараз, стверджує народний депутат, її сестрі направили запит, на якій підставі вона знаходиться в Японії.</p>
      <p>“Вона на заробітках в Токіо вже два роки. Але зараз всі кинулися з’ясовувати, чому вона там. А моїм друзям, знайомим, людям, які якимось чином зі мною пов’язані (або нас просто бачили разом), нагрянули з перевірками. Влаштовують різні шоу… Абсолютно чекістські методи пішли в хід”, – говорить Ганна Скороход.</p>
      <p>Вона також підкреслила, що раніше вже була подібна історія, пов’язана з її чоловіком:</p>
      <p>“В минулому році, коли його позбавляли громадянства, у мене вимагали півтора мільйона доларів. Приходили люди з СБУ і Генпрокуратури і називали суми”.</p>
      <p>Раніше Ганна Скороход зізналася, що була виключена з фракції після розгляду рішення про анбандлінг «Нафтогазу». <a href="https://narodna-pravda.ua/2019/11/29/stala-vorogom-skandalna-skorohod-rozpovila-cherez-shho-yiyi-naspravdi-vyklyuchyly-z-fraktsiyi/">Вона впевнена, що покарана за інакомислення, і потрапила в опалу через те,  що голосувала, порушивши попередні домовленості.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>