<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sviat/2019/11/29/3998928_eurbus_planira_da_pusne_purviia_putnicheski_samolet_s/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-29T14:27:00+00:00"/>
    <meta property="og:title" content="&quot;Еърбъс&quot; планира да пусне първия пътнически самолет с хибриден двигател до 2035 г."/>
    <meta property="og:description" content="Възможно е машината да бъде задвижвана от водород или климатично неутрални горива."/>
  </head>
  <body>
    <article>
      <h1>"Еърбъс" планира да пусне първия пътнически самолет с хибриден двигател до 2035 г.</h1>
      <address><time datetime="2019-11-29T14:27:00+00:00">29 Nov 2019, 14:27</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Европейският самолетостроител "Еърбъс" (Airbus) планира да разработи първия в света хибриден пътнически самолет. Това заяви в Хамбург ръководителят на концерна Гийом Фори, цитиран от световните агенции.</p>
      <p>Целта ни е да построим първия в света пътнически самолет с ниски емисии, е заявил Фори според "Ройтерс". Планира се това да бъде машина с хибридно-електрически двигател, която "Еърбъс" се надява да полети до 2035 година.</p>
      <p>Възможно е тя да бъде задвижвана от водород или климатично неутрални горива, допълва ДПА. Ръководителят на компанията не посочи по-подробна информация за техническите характеристики на бъдещия самолет.</p>
      <p>По думите на Фори "Еърбъс" иска да поеме водещата роля в създаването на екологично чисти самолети. Той призна, че това е сложен процес и ще изисква големи инвестиции. Авиотрафикът е източник на 2.5 на сто от световните емисии на въглероден диоксид.</p>
    </article>
  </body>
</html>