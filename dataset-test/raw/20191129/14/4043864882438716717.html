<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/29/7233405/"/>
    <meta property="og:site_name" content="Українська правда"/>
    <meta property="article:published_time" content="2019-11-29T14:31:35+00:00"/>
    <meta property="og:title" content="Водій, який зіткнувся з Кулебою, прокоментував ДТП"/>
    <meta property="og:description" content="Уповноважений президента з прав дитини Микола Кулеба оплатив лікування другому учаснику ДТП під Києвом – водію мікроавтобуса Вадиму."/>
  </head>
  <body>
    <article>
      <h1>Водій, який зіткнувся з Кулебою, прокоментував ДТП</h1>
      <address>
        <time datetime="2019-11-29T14:31:35+00:00">29 Nov 2019, 14:31</time>
      </address>
      <p>Уповноважений президента з прав дитини Микола Кулеба оплатив лікування другому учаснику ДТП під Києвом – водію мікроавтобуса Вадиму.</p>
      <p><b>Джерело:</b> <a href="https://tsn.ua/kyiv/zla-ne-trimayu-postrazhdaliy-u-dtp-z-kuleboyu-vodiy-otrimav-finansovu-dopomogu-vid-chinovnika-1451499.html">ТСН</a></p>
      <p><b>Пряма мова</b> Вадима: "До Кулеби приїхав за власним бажанням. Всі ми люди, він постраждав більше, ніж я навіть. Я на нього зла не тримаю...Відповідно мого лікарняного, Кулеба мене підтримав – фінансово допоміг. Оплатив, можна сказати, моє лікування".</p>
      <p><b>Деталі:</b> За словами постраждалого, Кулеба перед ним вибачився і надав матеріальну допомогу.</p>
      <p>У водія мікроавтобуса струс мозку та забої. Він уже виписався з лікарні і відновлюється вдома.</p>
      <p><b>Що передувало:</b> 27 листопада, на четвертий день після аварії, Кулеба у Facebook показав фото, де він <a href="https://www.pravda.com.ua/news/2019/11/28/7233324/">із Вадимом у лікарні</a>.</p>
      <figure>
        <img src="https://img.pravda.com/images/doc/6/f/6f9d560-ku.png"/>
      </figure>
      <p>
        <b>Передісторія:</b>
      </p>
      <ul>
        <li>24 листопада уповноважений президента з прав дитини Микола <a href="https://www.pravda.com.ua/news/2019/11/24/7232880/">Кулеба разом із двома синами</a> потрапив у серйозну ДТП на Київщині: у селищі Чабани житель села Гатне, керуючи мікроавтобусом Volkswagen, на перехресті автодороги зіткнувся з автомобілем Toyota під управлінням Кулеби, який з незрозумілих причин поїхав на червоне світло світлофора.</li>
        <li>Наступного дня повідомлялося, що Микола Кулеба перебуває в лікарні "Феофанія" <a href="https://www.pravda.com.ua/news/2019/11/25/7232917/">у стані середньої тяжкості,</a> а його старший син – без свідомості.</li>
        <li>За словами лікарів, <a href="https://www.pravda.com.ua/news/2019/11/26/7233057/">реабілітація Кулеби після ДТП</a> може зайняти рік-півтора.</li>
      </ul>
      <related>
        <a href="https://www.pravda.com.ua/news/2019/11/28/7233324/"/>
        <a href="https://www.pravda.com.ua/news/2019/11/28/7233270/"/>
        <a href="https://www.pravda.com.ua/news/2019/11/26/7233057/"/>
      </related>
    </article>
  </body>
</html>