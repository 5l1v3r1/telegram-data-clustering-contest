<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/energia-fotovoltaica-e-ora-di-cambiare-tralasciando-i-falsi-miti-632307"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T14:15:06+00:00"/>
    <meta property="og:title" content="Energia fotovoltaica: è ora di cambiare tralasciando i falsi miti"/>
    <meta property="og:description" content="Per iniziare realmente a risparmiare con l'energia fotovoltaica si deve installare l'impianto, ma è ovvio che serve adottare un cambio di approccio mentale coerente."/>
  </head>
  <body>
    <article>
      <h1>Energia fotovoltaica: è ora di cambiare tralasciando i falsi miti</h1>
      <h2>Per iniziare realmente a risparmiare con l'energia fotovoltaica si deve installare l'impianto, ma è ovvio che serve adottare un cambio di approccio mentale coerente.</h2>
      <address><time datetime="2019-11-29T14:15:06+00:00">29 Nov 2019, 14:15</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/energia-fotovoltaica.jpg"/>
      </figure>
      <p><b>Visti i cambiamenti climatici e i disastri naturali</b> che sempre più funestano le nazioni, Italia compresa, forse è ora di <b>ripensare la nostra politica energetica</b> e smettere di accampare scuse per non usare auto elettriche o il <b>fotovoltaico</b>. Proprio quest’ultima tecnologia viene troppo spesso bistrattata in favore di teorie e falsi miti che ne riducono il potenziale ecosostenibile.</p>
      <p><b>In primo luogo si dice che costi troppo e che non sia efficiente</b> in condizioni atmosferiche avverse, quando invece <b>il risparmio in bolletta è oggettivo</b> grazie all’auto consumo offerto da un impianto fotovoltaico dotato di accumulatore per immagazzinare l’energia in eccesso prodotta dal pannello. <b>Energia che </b>guarda caso <b>può essere utilizzata <a href="https://www.tecnoandroid.it/2019/11/16/auto-elettriche-negli-usa-tesla-sta-minacciando-bmw-625140">per la ricarica della batterie</a></b><a href="https://www.tecnoandroid.it/2019/11/16/auto-elettriche-negli-usa-tesla-sta-minacciando-bmw-625140"> dei veicoli elettrici o ibridi plug-in.</a></p>
      <h3>Energia fotovoltaica: è ora di cambiare tralasciando i falsi miti</h3>
      <p><b>Per iniziare realmente a risparmiare con l’energia fotovoltaica </b>si comincia con l’installazione dell’impianto, ma è ovvio <b>un cambio di approccio mentale</b> coerente al modello di consumo per sfruttare al massimo il suo potenziale.</p>
      <p><b>L’impianto produce ovviamente più energia quando gode di un buon irraggiamento solare</b>, quindi l’ideale è concentrare il nostro consumo energetico durante l’arco della giornata, e risparmiare di notte senza fare dispendiose lavatrici convinti di essere smart. Meglio farla di giorno, tanto ci penserà il sole ad alimentarla.</p>
      <p>In aiuto delle persone arrivano anche <b>diversi sistemi di monitoraggio dei consumi per sfruttare al meglio il proprio impianto</b>, e l’uso della domotica intelligente favorirebbe l’accensione e spegnimento degli elettrodomestici in base alla produzione in corso.</p>
      <p><b>Il costo dell’impianto di energia fotovoltaica si può detrarre per il 50% sull’IRPEF</b> e di norma viene rimborsata con 10 rate in 10 anni, mentre<b> l’IVA è agevolata al 10%</b> per gli impianti fotovoltaici ad uso abitativo. Inoltre, il recente Decreto Crescita ha varato la possibilità di cedere il <b>credito di imposta</b>, ovvero offre la possibilità di “<i>pagare solo la metà delle spese totali sostenute trasferendo al fornitore il credito derivante dalla detrazione</i>“.</p>
      <p><b>Ci sono anche società che finanziano l’acquisto</b> dell’impianto fotovoltaico con un pagamento rateizzato fino a 10 anni. Per chi invece sta pensando alla propria azienda, occorre verificare se nella propria regione o nella propria provincia esistono contributi dedicati, soprattutto per impianti al di sopra dei 20kW di potenza.</p>
    </article>
  </body>
</html>