<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1563852/dikigoroi-zitoyn-katargisi-dikastikoy-ensimoy-stis-anagnwristikes-agwges"/>
    <meta property="og:site_name" content="NOOZ."/>
    <meta property="article:published_time" content="2019-11-29T14:37:00+00:00"/>
    <meta property="og:title" content="Δικηγόροι: Ζητούν κατάργηση δικαστικού ενσήμου στις αναγνωριστικές αγωγές"/>
    <meta property="og:description" content="Η συντονιστική επιτροπή των Δικηγορικών Συλλόγων Ελλάδος ζητεί την κατάργηση της μόλις ψηφισθείσας τροπολογίας, με την οποία επιβάλλεται δικαστικό ένσημο στις αναγνωριστικές αγωγές αρμοδιότητας Πολυμελούς Πρωτοδικείου."/>
  </head>
  <body>
    <article>
      <h1>Δικηγόροι: Ζητούν κατάργηση δικαστικού ενσήμου στις αναγνωριστικές αγωγές</h1>
      <address>
        <time datetime="2019-11-29T14:37:00+00:00">29 Nov 2019, 14:37</time>
      </address>
      <p>
        <b>Η συντονιστική επιτροπή των Δικηγορικών Συλλόγων Ελλάδος ζητεί την κατάργηση της μόλις ψηφισθείσας τροπολογίας, με την οποία επιβάλλεται δικαστικό ένσημο στις αναγνωριστικές αγωγές αρμοδιότητας Πολυμελούς Πρωτοδικείου.</b>
      </p>
      <p>Ειδικότερα, η συντονιστική επιτροπή σε ανακοίνωσή της, επισημαίνει ότι «η αιφνίδια κατάθεση και υιοθέτηση της βουλευτικής τροπολογίας, χωρίς οποιαδήποτε προηγούμενη διαβούλευση με την νομική κοινότητα, έρχεται σε πλήρη αντίθεση με τις αρχές καλής νομοθέτησης και ουδόλως συμβάλει στην επίλυση των προβλημάτων που αντιμετωπίζει η Δικαιοσύνη, η οποία (επίλυση) προϋποθέτει ουσιαστικό και ειλικρινή διάλογο μεταξύ των εμπλεκομένων φορέων και όχι πρόχειρες, αποσπασματικές και αλυσιτελείς πρωτοβουλίες, που δημιουργούν επιπρόσθετα εμπόδια στην πρόσβαση των πολιτών στη Δικαιοσύνη και περιορίζουν τα δικαιώματά τους».</p>
      <p>Τέλος, η συντονιστική επιτροπή καλεί την κυβέρνηση να αναλάβει άμεσα νομοθετική πρωτοβουλία για την κατάργηση της ψηφισθείσας, κατά της επίμαχης, διάταξης.</p>
    </article>
  </body>
</html>