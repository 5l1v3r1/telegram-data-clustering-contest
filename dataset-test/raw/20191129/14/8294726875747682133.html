<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/golf-7-r-tuning-175429.html"/>
    <meta property="og:site_name" content="Auto Bild"/>
    <meta property="article:published_time" content="2019-11-29T14:45:12+00:00"/>
    <meta property="og:title" content="Acest VW Golf este atât de rapid încât își dă vitezometrul peste cap! (VIDEO)"/>
    <meta property="og:description" content="Cine s-ar fi gândit că un hatchback familist care arată docil poate să întreacă un Lamborghini Huracán la performanțe?..."/>
  </head>
  <body>
    <article>
      <h6 class="kicker">Tuning</h6>
      <h1>Acest VW Golf este atât de rapid încât își dă vitezometrul peste cap! (VIDEO)</h1>
      <address><time datetime="2019-11-29T14:45:12+00:00">29 Nov 2019, 14:45</time> by <a rel="author">AutoBild</a></address>
      <p>
        <b>Cine s-ar fi gândit că un hatchback familist care arată docil poate să întreacă un Lamborghini Huracán la performanțe?…</b>
      </p>
      <p>Citește și:</p>
      <p>
        <a href="https://www.auto-bild.ro/video/noul-volkswagen-golf-8-toate-informatiile-173513.html">Noul Volkswagen Golf 8 – toate informaţiile</a>
      </p>
      <p>
        <a href="https://www.auto-bild.ro/tuning/volkswagen-golf-r32-1166-cp-tuning-173347.html">Volkswagen Golf R32 cu 1.166 CP la roată ne arată ce poate să facă (VIDEO)</a>
      </p>
      <p>Universul mașinilor modificate este foarte variat, de la cei care vor să-și personalizeze mașina de familie până la posesori de supercaruri care caută exclusivitate. În acest univers și-a făcut loc și categoria <i>sleeper</i>, adică mașini care și-au păstrat înfățișarea standard (în măsura în care se poate) dar ascund secrete foarte picante.</p>
      <p>Un bun exemplu este acest Golf 7 R, al cărui motor (cu patru cilindri în linie, de 2,0 litri) a fost schimbat cu un VR6 de 3,6 litri de pe Passat R36, căruia i-au fost mai apoi montate două turbosuflante mai mari și alte câteva importante mici modificări. Rezultatul este un Golf VII cu peste 780 de cai-putere și un cuplu limitat electronic la 925 Newtoni-metru.</p>
      <p>Cu o putere similară cu a unui Lamborghini Aventador, și performanțele sunt pe măsură: sprintul 0-100 km/h durează 2,8 secunde și atinge pragurile de 200 km/h și 300 km/h după 7,8, respectiv 18,1 secunde.</p>
      <p>Cât despre viteza maximă, aceasta nu se oprește la 300 km/h ci continuă să urce – așa cum clipul de mai jos ne arată – până la 354 km/h. O viteză atât de mare încât anumite funcții ale mașinii (Adaptive Cruise Control, Front Assist) nu mai funcționează. După 317 km/h nici măcar vitezometrul digital nu mai ține pasul.</p>
      <p>Sigur, o asemenea modificare nu poate să coste puțin: atelierul care a semnat această capodoperă (<a href="https://www.hgp-turbo.de/">HGP-Turbo</a>) cere 100.000 de euro pentru conversie. Pe de altă parte, este un preț excepțional de bun, având în vedere nivelul de performanță extraordinar pe care îl atinge acest Golf.</p>
      <p>P.S.: este omologată pentru circulația pe drumurile publice, deci poate fi folosit și pentru mers la cumpărături, sau alte activități zilnice.</p>
      <figure>
        <iframe src="https://www.youtube.com/embed/lv9k5el2dpA" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/video/noul-volkswagen-golf-8-toate-informatiile-173513.html"/>
        <a href="https://www.auto-bild.ro/stiri/primele-imagini-reale-cu-noul-golf-8-au-ajuns-pe-internet-172587.html"/>
        <a href="https://www.auto-bild.ro/stiri/volkswagen-golf-viii-fost-prezentat-primele-schite-oficiale-172402.html"/>
      </related>
    </article>
  </body>
</html>