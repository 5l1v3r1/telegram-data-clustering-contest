<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/vojvodina/srem/pokrajinska-sekretarka-najavila-obnovu-kulturnih-ustanova-u-sidu_1071606.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-29T14:27:00+00:00"/>
    <meta property="og:title" content="Покрајинска секретарка најавила обнову културних установа у Шиду"/>
    <meta property="og:description" content="О стању у области културе, раду културних институција, као и о другој актуелној проблематици на локалном нивоу са представницима Опстине Шид разговарала је данас покрајинска секретарка за културу, јавно..."/>
  </head>
  <body>
    <article>
      <h1>Покрајинска секретарка најавила обнову културних установа у Шиду</h1>
      <h2>ШИД - О стању у области културе, раду културних институција, као и о другој актуелној проблематици на локалном нивоу са представницима Опстине Шид разговарала је данас покрајинска секретарка за културу, јавно информисање и односе са верским заједницама Драгана Милошевић.</h2>
      <address>
        <time datetime="2019-11-29T14:27:00+00:00">29 Nov 2019, 14:27</time>
      </address>
      <p>Након састанка у Општини, посетила је Галерију слика Саве Шумановића, Музеј "Илијанум", библиотеку и Културно образовни центар.</p>
      <figure>
        <img src="http://www.rtv.rs/sr_ci/vojvodina/srem/slike/2019/11/29/dragana.jpg"/>
        <figcaption>РТВ</figcaption>
      </figure>
      <p>Санација музеја "Илијанум", помоћ у вези адаптације галерије слика "Сава Шумановић", значајнија подршка библиотечком фонду, могу се очекивати у наредном периоду, изјавила је Драгана Милошевић, покрајински секретар за културу, јавна информисања и односе са верским заједницама, током посете најзападнијој сремској општини.</p>
      <p>Пре обиласка институција културе у Шиду, секретарка Милошевић, састала се у згради општине са локалним руководством.</p>
      <p>Како је након састанка саопштено, више тема је било на дневном реду, а дефинисани су приоритети на којима ће у наредном периоду заједно радити Покрајинска влада и општина Шид, потврдио је Зоран Семеновић, заменик председника општине Шид.</p>
      <p>Посета Шиду део је планираних активности секретаријата да се обиђе свих 45 локалних самоуправа на територији Војводине у склопу припрема за доношење стратегије о стању културе у покрајини.</p>
      <figure>
        <iframe src="https://www.youtube.com/embed/QDb7qqf4wL8" width="560" height="314" data-service="Youtube" scrolling="no"/>
      </figure>
    </article>
  </body>
</html>