<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/imam-hatipli-gencler-neden-guney-kore-dizileri-izliyor-29111953.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T14:53:00+00:00"/>
    <meta property="og:title" content="İmam Hatipli gençler neden Güney Kore dizileri izliyor"/>
    <meta property="og:description" content="Türkiye’de akademide yaşanan ilginçlikler tartışılmaya devam ederken, sosyal medyada dolaşan bir yüksek lisans tezi, alay konusu oldu."/>
  </head>
  <body>
    <article>
      <h1>İmam Hatipli gençler neden Güney Kore dizileri izliyor</h1>
      <h2>Türkiye’de akademide yaşanan ilginçlikler tartışılmaya devam ederken, sosyal medyada dolaşan bir yüksek lisans tezi, alay konusu oldu.</h2>
      <address>
        <time datetime="2019-11-29T14:53:00+00:00">29 Nov 2019, 14:53</time>
      </address>
      <p>Türkiye’de akademide yaşanan ilginçlikler tartışılmaya devam ederken, sosyal medyada dolaşan bir yüksek lisans tezi, alay konusu oldu.</p>
      <p>Necmettin Erbakan Üniversitesi’nden Fatma Özturhan adlı öğrenci, yüksek lisans tezi için,<b> "İmam Hatip Lisesi öğrencilerinin Güney Kore dizileri izleme durumları ve dizilerin etkileri" </b>başlıklı bir tez yazdı.</p>
      <p>Fatma Özturhan, sosyal medyada çokça konuşulan tezinin künyesinde, <b>"Bu çalışma, Konya'da bulunan İmam Hatip Lisesi öğrencilerinin Güney Kore dizi ve filmleri hayranı olup olmama durumları, hayranlık varsa ardında yatan sebepleri tesbit edilmek üzere hazırlanmıştır"</b> ifadelerini kullandı.</p>
      <p>
        <b>"MİSYONERLİK FAALİYETLERİNİN YÜRÜTÜLDÜĞÜ..."</b>
      </p>
      <p>Tezin künye kısmında, şu ifadelere yer verildi: </p>
      <p>
        <b>"İmam Hatip Lisesi kız öğrencilerinin Güney Kore dizi ve filmlerine karşı hayranlıklarının ardında yatan sebepler ve bu hayranlıkları sonucunda yaşantılarındaki değişimler araştırmamızın bulguları arasındadır. Çalışmamız kapsamında yapılan görüşme ve anket verileri doğrultusunda, İmam Hatip Lisesi kız öğrencilerinin Güney Kore dizi ve filmlere karşı hayranlıkları tesbit edilmiştir. Bu hayranlığın sadece dizi ve filmlerle sınırlı kalmadığı, Güney Kore'ye dair başka arayışlar içerisine giren katılımcılarımızın sosyal medya aracılığıyla Güney Kore dil kurslarına yöneldiklerini ve bu kurslarda da Güney Koreli misyonerler tarafından amaçlarına uygun bir şekilde misyonerlik faaliyetlerinin yürütüldüğü tesbit edilmiştir."</b>
      </p>
      <p>Söz konusu tezin, tez hocasının ise, Necmettin Erbakan Üniversitesi Rektör Yardımcısı Prof. Dr. Muhiddin Okumuşlar'ın olması dikkat çekti.</p>
      <p>
        <b>İşte o tez:</b>
      </p>
      <figure>
        <img src="https://odatv.com/images2/2019_11/2019_11_29/imam.png"/>
      </figure>
      <figure>
        <img src="https://odatv.com/images2/2019_11/2019_11_29/ozturhan.png"/>
      </figure>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>3,161 Bu habere tepkiniz: <br/> </p>
      <p> </p>
    </article>
  </body>
</html>