<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/cefalu-palermo-ragazzo-disabile-bullismo-3123296/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T14:35:39+00:00"/>
    <meta property="og:title" content="Cefalù (Palermo), ragazzo disabile di 14 anni bullizzato dai coetanei: tre denunciati"/>
    <meta property="og:description" content="CEFALU’ (PALERMO)  –  Da due mesi era vittima di bullismo: deriso e picchiato da un gruppo di coetanei quattordicenni, aggredito e preso a schiaffi, il tutto ripreso dal cellulare in un video poi condiviso sui social. E’ quanto denunciato da un ragazzo disabile di 14 anni di Cefalù (Palermo).  I genitori della vittima sono venuti a conoscenza del video e hanno presentato denuncia agli agenti del commissariato. I poliziotti hanno identificato e denunciato al tribunale per i minorenni di Palermo tre quindicenni di Cefalù che ora devono rispondere delle accuse di stalking, percosse, violenze, minacce e diffamazione, con l’aggravante della disabilità e della minore età della vittima. Il video, insieme ai cellulari con i quali è stato girato e diffuso, è stato sequestrato.  Piacenza, maltrattamenti in scuola materna: 3 maestre arrestate, tra cui una suoraNapoli, entano nella banca scavando un tunnel dalle fogne e scappano con 110mila euro “Ad aggravare la condotta – hanno spiegato gli investigatori, come riferisce…"/>
  </head>
  <body>
    <article>
      <h1>Cefalù (Palermo), ragazzo disabile di 14 anni bullizzato dai coetanei: tre denunciati</h1>
      <address><time datetime="2019-11-29T14:35:39+00:00">29 Nov 2019, 14:35</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/bullismo-1.jpg"/>
        <figcaption>(Ansa)</figcaption>
      </figure>
      <p>CEFALU’ (PALERMO)  –  Da due mesi era vittima di <b>bullismo:</b> deriso e picchiato da un gruppo di coetanei quattordicenni, aggredito e preso a schiaffi, il tutto ripreso dal cellulare in un video poi condiviso sui social. E’ quanto denunciato da un <b>ragazzo disabile di 14 anni di Cefalù (Palermo). </b></p>
      <p>I genitori della <a href="https://www.blitzquotidiano.it/cronaca-italia/treviso-ragazzino-bullismo-scuolabus-negri-3036044/">vittima</a> sono venuti a conoscenza del video e hanno presentato <b>denuncia</b> agli agenti del commissariato. I poliziotti hanno identificato e denunciato al tribunale per i minorenni di Palermo tre quindicenni di Cefalù che ora devono rispondere delle accuse di<b> stalking, percosse, violenze, minacce e diffamazione,</b> con l’aggravante della disabilità e della minore età della vittima. Il video, insieme ai cellulari con i quali è stato girato e diffuso, è stato sequestrato.  </p>
      <figure>
        <a href="https://www.blitzquotidiano.it/cronaca-italia/piacenza-maltrattamenti-scuola-materna-maestre-suora-arresto-3123278/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/piacenza-maltrattamenti-scuola-materna-maestre-suora-arresto-3123278/">
          <img src="https://static.blitzquotidiano.it/wp/wp-content/uploads/2019/11/carabinieri-ansa-10-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/piacenza-maltrattamenti-scuola-materna-maestre-suora-arresto-3123278/">Piacenza, maltrattamenti in scuola materna: 3 maestre arrestate, tra cui una suora</a>
      </h3>
      <figure>
        <a href="https://www.blitzquotidiano.it/cronaca-italia/napoli-banca-tunnel-fogne-3123245/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/napoli-banca-tunnel-fogne-3123245/">
          <img src="https://static.blitzquotidiano.it/wp/wp-content/uploads/2019/11/polizia-banca-napoli-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/napoli-banca-tunnel-fogne-3123245/">Napoli, entano nella banca scavando un tunnel dalle fogne e scappano con 110mila euro</a>
      </h3>
      <p>“Ad aggravare la condotta – hanno spiegato gli investigatori, come riferisce Repubblica – è stata la condizione della vittima, con una lieve disabilità che la rende vulnerabile e meno capace di difendersi, e già destinataria in passato di scherni e atti persecutori”. (Fonti: Ansa, Repubblica)</p>
      <p> </p>
      <p> </p>
    </article>
  </body>
</html>