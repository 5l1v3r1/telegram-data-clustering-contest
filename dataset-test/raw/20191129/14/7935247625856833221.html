<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/korfez-krizindesurpriz-ziyaret-216734h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T14:04:25+00:00"/>
    <meta property="og:title" content="Körfez krizinde sürpriz ziyaret"/>
    <meta property="og:description" content="Reuters haber ajansı, Katar Dışişleri Bakanı Şeyh Muhammed bin Abdurrahman el Sani'nin Suudi Arabistan'ın başkenti Riyad'a geçen ay sürpriz bir ziyaret gerçekleştirdiğini yazdı."/>
  </head>
  <body>
    <article>
      <h1>Körfez krizinde sürpriz ziyaret</h1>
      <h2>Reuters haber ajansı, Katar Dışişleri Bakanı Şeyh Muhammed bin Abdurrahman el Sani'nin Suudi Arabistan'ın başkenti Riyad'a geçen ay sürpriz bir ziyaret gerçekleştirdiğini yazdı.</h2>
      <address>
        <time datetime="2019-11-29T14:04:25+00:00">29 Nov 2019, 14:04</time>
      </address>
      <p>Bu ziyaretin gerçekleşmiş olması, 2,5 yıldır Körfez ülkeleri tarafından Katar'a uygulanan ablukanın hafifletilmesi anlamına gelebilir.</p>
      <p>Bu konuyu ilk defa dile getiren ABD merkezli Wall Street Journal gazetesi oldu. Amerikalı ve Arap yetkililere dayandırdığı haberinde el Sani'nin Suudi Arabistan'da üst düzey yetkililerle görüşmeler gerçekleştirdiğini kaleme aldı. Reuters haber ajansı, iki kaynağına dayandırdığı haberinde bu ziyaretin, mayıs ayında Katar başbakanının Mekke'de düzenlenen Arap zirvesine katılımının ardından gerçekleşen en üst düzey ziyaret olduğunu belirtiyor. Ancak Katar Dışişleri Bakanı el Sani'nin, Suudi Arabistan'ın veliaht prensi Muhammed bin Salman ile görüşüp görüşmediği bilinmiyor.</p>
      <p>2017 yılının Haziran ayında Suudi Arabistan, Mısır, Bahreyn, Birleşik Arap Emirlikleri ve Yemen, Katar ile diplomatik ilişkilerini kestiğini açıklamıştı. Karara gerekçe olarak “Katar'ın terörizme destek vermesi” gösteriliyordu.<br/> </p>
    </article>
  </body>
</html>