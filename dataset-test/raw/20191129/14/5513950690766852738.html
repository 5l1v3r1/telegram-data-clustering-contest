<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936886-paradise-hotel-2019-sa-gick-det-sen"/>
    <meta property="og:site_name" content="Nyheter24"/>
    <meta property="article:published_time" content="2019-11-29T14:03:29+00:00"/>
    <meta property="og:title" content="Paradise Hotel 2019 – så gick det sen"/>
    <meta property="og:description" content="Kulkastningen, bråken, sveken, kupan, uppoffrandet av partners, fyrkanten, tårarna – ja säsongen av Paradise Hotel 2019 bjöd minst sagt på mycket av allt. Men vad hände sen?"/>
  </head>
  <body>
    <article>
      <h1>Paradise Hotel 2019 – så gick det sen</h1>
      <address><time datetime="2019-11-29T14:03:29+00:00">29 Nov 2019, 14:03</time> by <a rel="author" href="https://nyheter24.se/profil/gabriella.bark" target="_blank">Gabriella Bark</a></address>
      <p>
        <b>Kulkastningen, bråken, sveken, kupan, uppoffrandet av partners, fyrkanten, tårarna – ja säsongen av Paradise Hotel 2019 bjöd minst sagt på mycket av allt. Men vad hände sen?</b>
      </p>
      <p>
        <b>Erica Lindberg</b>
      </p>
      <p>Erica Lindberg fick kulan krossad mitt framför ögonen och åkte därför hem tomhänt. Hon är nu aktuell i "<a href="https://nyheter24.se/paradise-hotel/">Paradise Hotel</a> Efter festen" där man får följa med henne i hennes vardag. Hon jobbar nu på bensinmacken Preem men drömmer om att bli Polis. Erica hoppas även på att få en hacka av pengarna Marcelo vann.</p>
      <figure>
        <img src="https://cdn03.nyheter24.se/45e8a4a301d4030000/2019/11/29/1595330/ste_presstraff_p_13940820.jpg"/>
        <figcaption>Jesper Bengtsson. Bildkälla: Stella Pictures</figcaption>
      </figure>
      <p>
        <b>Jesper Bengtsson</b>
      </p>
      <p>Jesper har idag utbildat sig till personlig tränare men lever även på sina sociala medier. Han har både en Youtubekanal och ett stort Instagramkonto. I en intervju med <b>Nyheter24</b> berättar han att han känner sig någorlunda klar med Paradise Hotel efter att ha mottagit en stor andel hat och hot. </p>
      <p>– De har även börjat ge sig på min familj och min farmor. Visst jag spelar ganska hårt inne på hotellet men någonstans måste man ju förstå att det är ett program, sa Jesper då. </p>
      <p>Jesper är likt Erica aktuell med "Paradise Hotel Efter festen".</p>
      <figure>
        <img src="https://cdn02.nyheter24.se/e72d780d01d4030000/2019/11/29/1595338/ste_presstraff_p_13940846.jpg"/>
        <figcaption>Marcelo vann och fick hela storkovan själv. Bildkälla: Stella Pictures</figcaption>
      </figure>
      <p>
        <b>Marcelo Peña</b>
      </p>
      <p>Det väldigt få vet är att Marcelo har ett helt vanligt jobb han återgår till efter sin medverkan i olika program. Han arbetar nämligen som hissmontör vilket han berättade i en intervju med <b>Nyheter24</b>.</p>
      <p>– Jag trivs hur bra som helst, sa han då. </p>
      <p>Utöver det så dejtar han <b>Emilia Wahlund</b>, 20, som han bor tillsammans med i Vasastan, Stockholm. Huruvida han delat pengarna med Jesper och Erica är ännu oklart. </p>
      <p>– Jag ska bjuda min pappa till Chile och skämma bort min hund, svarade han på frågan om vad han ska göra med pengarna han vann. </p>
      <figure>
        <img src="https://cdn03.nyheter24.se/efce183101d4030000/2019/11/29/1595328/ste_paradise_hot_11536413.jpg"/>
        <figcaption>Nina Glimsell. Bildkälla: Stella Pictures</figcaption>
      </figure>
      <p>
        <b>Nina Glimsell</b>
      </p>
      <p>Nina försvann tillfälligt från sociala medier under tiden som Paradise Hotel 2019 visades. Hon stängde även av sina kommentarsfält på sin Instagram på grund av allt eventuellt hat som skulle drömma in. Efter PH ryktas det om att Nina åkt iväg på en annan inspelning och lever på sina sociala medier. Hon och Marcelo är inte ovänner utan hörs ibland. </p>
      <figure>
        <img src="https://cdn03.nyheter24.se/0d5aab6501d4030000/2019/11/29/1595332/ste_presstraff_p_13940836.jpg"/>
        <figcaption>Louise hämnades på Fimpen. Bildkälla: Stella Pictures</figcaption>
      </figure>
      <p>
        <b>Louise Eriksson "Ångrar hämnden"</b>
      </p>
      <p>Louise är tillbaka i Stockholm och gamla rutiner. Hon har i en intervju med Nöjesbladet berättat att hon ångrar sin hämnd mot Fredrik "Fimpen" Olsson efter att han valt bort henne i en parceremoni. Hon valde då att vandalisera deras rum, bryta av hans glasögon och kissa i hans skor.</p>
      <figure>
        <img src="https://cdn03.nyheter24.se/d4540d4201d4030000/2019/11/29/1595376/camilla.png"/>
        <figcaption>Camila Skalleberg. Bildkälla: Stella Pictures</figcaption>
      </figure>
      <p>
        <b>Camilla Skalleberg</b>
      </p>
      <p>För Camilla tog det ett tag att smälta årets säsong. När hon såg Marcelos intro-video på tv började hon gråta då hon förstod att hon fått en annorlunda bild av honom. Hon driver nu en Youtubekanal, utbildar sig till mäklare och tjänar även en hacka på sina sociala medier .</p>
      <figure>
        <img src="https://cdn03.nyheter24.se/940562b801d4030000/2019/11/29/1595364/linard.png"/>
      </figure>
      <p>
        <b>Adam Linárd</b>
      </p>
      <p>Sveriges älskling Adam som tog sig hela vägen till final har varit och spelat in ytterligare ett program av en tv-serie och är en av årets deltagare som fått flest följare på Instagram under kortast tid. Han har idag omkring 100 000 följare. Han har nu startat en Youtubekanal. </p>
      <p>
        <a href="https://nyheter24.se/paradise-hotel">Paradise Hotel</a>
      </p>
      <figure>
        <a href="https://nyheter24.se/profil/gabriella.bark">
          <img src="https://cdn01.nyheter24.se/2f6590ee024b004b00/profile/avatars/106395_1527856934.png"/>
        </a>
      </figure>
      <p><a href="https://nyheter24.se/profil/gabriella.bark">Gabriella Bark </a><br/>gabriella.bark@nyheter24.se</p>
    </article>
  </body>
</html>