<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/tudomany-high-tech/high-tech/cikk/2019/11/28/jony-ive-elhagyta-az-apple-t"/>
    <meta property="og:site_name" content="hirado.hu"/>
    <meta property="article:published_time" content="2019-11-29T14:53:00+00:00"/>
    <meta property="og:title" content="Jony Ive elhagyta az Apple-t"/>
    <meta property="og:description" content="A híres tervező eltűnt az Apple vezetői oldaláról, ezzel jelezve, hogy Cupertinóban töltött ideje véget ért. Ive 1992-ben csatlakozott az Apple-höz, és 1996 óta vezette a tervezőcsoportot."/>
  </head>
  <body>
    <article>
      <h1>Jony Ive elhagyta az Apple-t</h1>
      <address>
        <time datetime="2019-11-29T14:53:00+00:00">29 Nov 2019, 14:53</time>
      </address>
      <p>
        <b>A híres tervező eltűnt az Apple vezetői oldaláról, ezzel jelezve, hogy Cupertinóban töltött ideje véget ért. Ive 1992-ben csatlakozott az Apple-höz, és 1996 óta vezette a tervezőcsoportot.</b>
      </p>
      <figure>
        <img src="https://hirado.hu/wp-content/uploads/sites/7/2019/06/07678827.jpg"/>
        <figcaption>Jony Ive (Fotó: EPA/Monica Davey)</figcaption>
      </figure>
      <p>Jony Ive utolsó napjának időpontja az Apple-nél eddig rejtély volt. A távozásáról kiadott sajtóközleményben csak annyi volt olvasható, hogy valamikor a későbbiekben, de még az idei év folyamán hagyja el a céget – írja a <a href="https://www.theverge.com/2019/11/28/20986838/jony-ive-last-day-apple">The Verge</a>. Ive <a href="https://hirado.hu/tudomany-high-tech/high-tech/cikk/2019/06/28/felmondott-jonathan-ive-az-apple-formatervezoje">júniusban jelentette be</a> elhatározását.</p>
      <p>Néhányan azt állítják, hogy Ive már régóta otthagyta az Apple termékdizájncsoportját, mivel a figyelmét teljesen lekötötte a cég új űrhajóközpontjának tervezése és építése.</p>
      <p>Az Apple Ive új tervezővállalata, a LoveFrom ügyfele lesz, amelyet a tervező régi barátjával és munkatársával, Marc Newsonnal együtt alapított.</p>
      <p>„<i>Az Apple továbbra is profitál Jony tehetségéből, a közös exkluzív projektek, valamint az általa felépített ragyogó és szenvedélyes tervező csapat folyamatos munkája révén</i>” – mondta Tim Cook, az Apple vezérigazgatója. A szoftver- és hardvertervezésért már Jeff Williams vezető menedzser felel.</p>
      <p>Ezentúl minden szem a LoveFrom tevékenységére szegeződik. Ive és Newson régóta működik együtt, közös munkájuk eredménye például az Apple Watch is. Kis szerencsével talán végre kiderül, milyen lenne a már-már mitikus „Apple car” formatervezése. Ive és Newson már régóta vágyódik egy modern autó megtervezésére. A közös céggel pedig valóra válthatják régi álmukat.</p>
      <p>
        <i>A címlapfotó illusztráció. </i>
      </p>
      <p>Tweet</p>
    </article>
  </body>
</html>