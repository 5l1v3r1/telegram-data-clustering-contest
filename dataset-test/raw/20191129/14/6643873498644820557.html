<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/y30G7A/den-norske-sensasjonen-har-ikke-hatt-samme-foelelse-paa-735-dager-en"/>
    <meta property="og:site_name" content="Bergens Tidende"/>
    <meta property="article:published_time" content="2019-11-29T14:52:10+00:00"/>
    <meta property="og:title" content="Den norske sensasjonen har ikke hatt samme følelse på 735 dager: – En lettelse"/>
    <meta property="og:description" content="Pål Golberg (29) har slitt med sykdom de siste årene. Fredag var han endelig tilbake i verdenstoppen."/>
  </head>
  <body>
    <article>
      <h1>Den norske sensasjonen har ikke hatt samme følelse på 735 dager: – En lettelse</h1>
      <h2>Pål Golberg (29) har slitt med sykdom de siste årene. Fredag var han endelig tilbake i verdenstoppen.</h2>
      <address><time datetime="2019-11-29T14:52:10+00:00">29 Nov 2019, 14:52</time> by <a rel="author">Viljam Brodahl</a></address>
      <p>– Det er en lettelse, selv om jeg har visst de siste månedene at jeg er på det fysiske nivået til å være med å kjempe om en pallplass, sier Pål Golberg til Aftenposten etter sensasjonsrennet.</p>
      <p>For selv om han var sjanseløs mot Klæbo da trønderen tok sin 28. verdenscupseier, tuktet han blant andre den russiske kanonen Aleksandr Bolsjunov. Golberg ble til slutt nummer to i verdenscupåpningen.</p>
      <p>Det er blitt en god stund siden han har hatt den samme godfølelsen.</p>
      <p>
        <b>
          <i>– Hvor lenge er det siden det har fungert så bra?</i>
        </b>
      </p>
      <p>– Det er her i Ruka for to år siden, sier han til pressen.</p>
      <p>Det er nøyaktig 735 år siden. Den dagen ble han også nummer to. Nå håper Gol-løperen at formen kan fortsette gjennom vinteren. Allerede lørdag øyner han muligheter til å hevde seg i 15 kilometer klassisk i Ruka.</p>
      <ul>
        <li>
          <b>LES OGSÅ:</b>
          <a href="https://www.bt.no/sport/i/GGJ5kl/klaebo-med-maktdemonstrasjon-da-rivalen-ble-disket-for-en-dramatikk">
            <b> Klæbo med maktdemonstrasjon da rivalen ble disket: – For en dramatikk</b>
          </a>
        </li>
      </ul>
      <h3>– Selvtillit er undervurdert</h3>
      <p>Han har vært uheldig med sykdom de siste to årene. 29-åringen har slitt tungt med både meslinger og kyssesyken, to virussykdommer som gjør det umulig å konkurrere i verdenstoppen.</p>
      <p>– Det gjør det lettere å stå på start å vite at marginene i hvert fall er på din side før start, sier han.</p>
      <p>Totalt står han med fire verdenscupseiere i karrieren. Forrige seier kom tilbake i 2016 da han sto øverst på pallen i Ruka.</p>
      <p>– Dette betyr mest for min egen del. Det er lettere å reise fra skirenn til skirenn om selvtilliten er bra enn dårlig. Selvtillit er undervurdert, sier han.</p>
      <ul>
        <li>
          <b>LEST DENNE? </b>
          <a href="https://www.bt.no/sport/i/g71r81/falla-utklasset-konkurrentene-men-fikk-tydelig-beskjed-av-treneren-et">
            <b>Falla utklasset konkurrentene, men fikk en tydelig beskjed av treneren etter løpet</b>
          </a>
        </li>
      </ul>
      <figure>
        <img src="https://images.sacdn.no/v2/images/03e34dad-1b96-4c13-b731-0f35cb9c5065?fit=crop&amp;h=1267&amp;w=1900&amp;s=e1ecc1776eed35a7ca1590575612c973660a7532"/>
        <figcaption>Pål Golberg, Johannes Høsflot Klæbo og franske Richard Jouve etter åpningsrennet i verdenscupen.<cite>CARL SANDIN / BILDBYRÅN</cite></figcaption>
      </figure>
      <h3>Har vært en «jojo»</h3>
      <p>Nylig ble landslagsløperen pappa til en liten jente. Sprinttrener Arild Monsen var minst like glad for Golbergs annenplass, som for Klæbos førsteplass.</p>
      <p>– Det har vært en «jojo» for ham de to siste sesongene. Nå har han hatt en bra treningssesongen og har vært bra lenge, sier Monsen.</p>
      <p>
        <b>
          <i>– Ser man pappaeffekten?</i>
        </b>
      </p>
      <p>– Det tror jeg. Der har du overskriften: «Golberg har hatt godt av å bli pappa», forteller sprinttreneren lattermildt til pressen.</p>
      <p>Golberg innså i siste motbakke at han var sjanseløs mot den norske vinneren. Etter rennet uttrykte Klæbo glede overfor lagkameratens resultat.</p>
      <p>– Det er veldig godt å være tilbake her i Ruka. Det er også veldig kult at Pål kom på podiet også, sa han i et intervju med arrangøren sendt på NRK.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/y30GGK/set-mannskapet-paa-knm-fridtjof-nansen-i-land-paa-grunn-av-skabb"/>
        <a href="https://www.bt.no/nyheter/lokalt/i/1n0yXe/vannlekkasje-paa-dns-publikum-evakuert-det-buldret-som-en-elv"/>
        <a href="https://www.bt.no/btmeninger/debatt/i/Op1ar3/ja-det-er-ubehagelig-aa-snakke-om-doeden-men-ikke-farlig"/>
        <a href="https://www.bt.no/nyheter/lokalt/i/701paV/da-ingrid-22-oppsoekte-legevakten-med-mistanke-om-diabetes-ble-hun-a"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/innenriks/i/wPJ4JM/grethe-fossum-er-doed"/>
      </related>
      <ol>
        <li>
          <a href="https://www.bt.no/tag/P%C3%A5l_Golberg">Pål Golberg</a>
        </li>
        <li>
          <a href="https://www.bt.no/tag/Johannes_H%C3%B8sflot_Kl%C3%A6bo">Johannes Høsflot Klæbo</a>
        </li>
        <li>
          <a href="https://www.bt.no/tag/Langrenn">Langrenn</a>
        </li>
        <li>
          <a href="https://www.bt.no/tag/Vintersport">Vintersport</a>
        </li>
        <li>
          <a href="https://www.bt.no/tag/Arild_Monsen">Arild Monsen</a>
        </li>
      </ol>
    </article>
  </body>
</html>