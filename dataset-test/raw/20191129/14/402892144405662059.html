<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nra.lv/latvija/298361-augstskolu-beidzeju-nodarbinatibas-limenis-latvija-atpaliek-no-lietuvas.htm"/>
    <meta property="og:site_name" content="nra.lv"/>
    <meta property="article:published_time" content="2019-11-29T14:50:00+00:00"/>
    <meta property="og:title" content="Augstskolu beidzēju nodarbinātības līmenis Latvijā atpaliek no Lietuvas"/>
    <meta property="og:description" content="Nodarbinātības līmenis starp nesen augstskolu beigušajiem iedzīvotājiem Latvijā ir otrs augstākais Baltijas valstīs, liecina britu apmācību uzņēmuma &quot;The Knowledge Academy&quot; veikts pētījums, kurā apkopti dati par 2018.gadu."/>
  </head>
  <body>
    <article>
      <h1>Augstskolu beidzēju nodarbinātības līmenis Latvijā atpaliek no Lietuvas</h1>
      <address><time datetime="2019-11-29T14:50:00+00:00">29 Nov 2019, 14:50</time> by <a rel="author">©F64</a></address>
      <p>Nodarbinātības līmenis starp nesen augstskolu beigušajiem iedzīvotājiem Latvijā ir otrs augstākais Baltijas valstīs, liecina britu apmācību uzņēmuma "The Knowledge Academy" veikts pētījums, kurā apkopti dati par 2018.gadu.</p>
      <blockquote>Pētījuma dati liecina, ka 81,7% absolventu Latvijā pēc augstskolas beigšanas pērn spējuši atrast darbu. Identisks rādītājs fiksēts arī Dānijā.</blockquote>
      <p>Augstākais nodarbinātības līmenis starp absolventiem Baltijas valstīs ir Lietuvā - 83,3%. Tikmēr Igaunijā to absolventu īpatsvars, kuri pēc augstskolas beigšanas spējuši atrast darbu, veido 74,5%.</p>
      <p>Augstākais šādu absolventu īpatsvars Eiropā ir Islandē (91,8%), Maltā (90,4%), Nīderlandē un Norvēģijā (abās valstīs 89,2%), Vācijā (88,7%), Čehijā (88%) un Šveicē (87,5%).</p>
      <p>Savukārt zemākais absolventu nodarbinātības līmenis reģistrēts Grieķijā (50,5%), Itālijā (52%), Spānijā (66,3%), Horvātijā (67,3%) un Bulgārijā (70,2%).</p>
      <p><a href="https://nra.lv/latvija/298361-augstskolu-beidzeju-nodarbinatibas-limenis-latvija-atpaliek-no-lietuvas.htm#">Lasīt visu</a>  </p>
    </article>
  </body>
</html>