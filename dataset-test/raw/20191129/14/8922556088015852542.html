<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/inbromsning-i-indisk-ekonomi-5462801.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T14:27:46+00:00"/>
    <meta property="og:title" content="Inbromsning i indisk ekonomi"/>
    <meta property="og:description" content="Ekonomi Indiens tillväxt bromsade in till 4,5 procent under tredje kvartalet, ned från 5 procent kvartalet före. Tillväxten i landet är därmed den lägsta på nästan sju år."/>
  </head>
  <body>
    <article>
      <h1>Inbromsning i indisk ekonomi</h1>
      <address><time datetime="2019-11-29T14:27:46+00:00">29 Nov 2019, 14:27</time> by <a rel="author">TT-Reuters</a></address>
      <figure>
        <img src="https://img7.ntm.eu/unt/public/img/5462802/1129153016/en-kraftig-inbromsning-i-tillv?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Eraldo Peres AP/TT | En kraftig inbromsning i tillväxten är ett alltmer akut problem för Indiens premiärminister Narendra Modi. Arkivbild</figcaption>
      </figure>
      <p>Ekonomi Indiens tillväxt bromsade in till 4,5 procent under tredje kvartalet, ned från 5 procent kvartalet före. Tillväxten i landet är därmed den lägsta på nästan sju år.</p>
      <p>Inbromsningen är tvärare än väntat. Analytiker hade i snitt räknat med en tillväxt på 4,7 procent enligt en sammanställning av prognoser från nyhetsbyrån Reuters.</p>
      <p>Den svagare tillväxten kommer trots fem räntesänkningar av Indiens centralbank och sätter press på premiärminister Narendra Modi att snabba på utlovade reformer för att få fart på ekonomin.</p>
      <p>Bedömare räknar med att Indiens centralbank, mot bakgrund av den svagare tillväxten, kan komma att sänka styrräntan med ytterligare 0,25 procentenheter till 4,90 procent på sitt räntemöte nästa vecka.</p>
      <p>Nedgången i tillväxt förklaras av en kombination av faktorer, som svagare konsumtion, investeringar och export.</p>
      <p>Under tredje kvartalet i fjol låg tillväxten i Indien på 7 procent.</p>
    </article>
  </body>
</html>