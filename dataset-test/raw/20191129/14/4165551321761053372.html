<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724565/liderat-na-bsp-korneliya-ninova-se-sreshtna-s-poslanika-na-gartsiya.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T14:38:00+00:00"/>
    <meta property="og:title" content="Лидерът на БСП Корнелия Нинова се срещна с посланика на Гърция"/>
    <meta property="og:description" content="София. Лидерът на БСП Корнелия Нинова се срещна с новоназначения посланик на Гърция, Н. Пр. Димитриос Хронопулос. Това съобщиха от пресцентъра на БСП. На срещата, състояла се на „Позитано“ 20, Нинова запозна посланика с оценката на БСП за политическата обстановка в страната. Бяха представени и основните приоритети в работата на партията, заложени във „Визия за България”. Два"/>
  </head>
  <body>
    <article>
      <h1>Лидерът на БСП Корнелия Нинова се срещна с посланика на Гърция</h1>
      <address><time datetime="2019-11-29T14:38:00+00:00">29 Nov 2019, 14:38</time> by <a rel="author">Агенция "Фокус"</a></address>
      <p><b><i>София. </i></b>Лидерът на БСП Корнелия Нинова се срещна с новоназначения посланик на Гърция, Н. Пр. Димитриос Хронопулос. Това съобщиха от пресцентъра на <b>БСП</b>. На срещата, състояла се на „Позитано“ 20, Нинова запозна посланика с оценката на БСП за политическата обстановка в страната.<br/><br/>Бяха представени и основните приоритети в работата на партията, заложени във „Визия за България”. Двамата обсъдиха развитието на двустранните отношения в областта на енергетиката, туризма и миграцията, както редица теми от политическия дневен ред както на региона, така и на Европейския съюз.<br/><br/>Това е поредната среща на лидера на БСП с посланици на ключови за България партньори, сред които САЩ, Русия, Франция и Полша.</p>
    </article>
  </body>
</html>