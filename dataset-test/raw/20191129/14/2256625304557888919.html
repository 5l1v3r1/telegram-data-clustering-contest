<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159778_1007.html"/>
    <meta property="og:site_name" content="Novsport"/>
    <meta property="article:published_time" content="2019-11-29T14:37:00+00:00"/>
    <meta property="og:title" content="Милчо Сирмов: Надиграхме Септември, но не се получиха нещата"/>
    <meta property="og:description" content="&quot;Днес падаш, утре биеш, важното е да се вдигнеш&quot;"/>
  </head>
  <body>
    <article>
      <h1>Милчо Сирмов: Надиграхме Септември, но не се получиха нещата</h1>
      <address><time datetime="2019-11-29T14:37:00+00:00">29 Nov 2019, 14:37</time> by <a rel="author">Пламен Димитров</a></address>
      <p>Чисто футболно надиграхме Септември, ударихме и греда. След почивката вече мачът беше на надлъгване. Имахме ситуации, но не се получиха нещата, обяви треньорът на Локомотив Горна Оряховица Милчо Сирмов след поражението с 0:1 от Септември София в мач от 17-ия кръг на Втора лига. Попадението падна в заключителните минути на срещата.<br/> <br/>„В 90-те минути ние бяхме по-добри от водача в първенството. Според мен нямаше фаул преди гола на Септември. Така е преценил съдията, лошото е, че ние не се наредихме добре и падна гол”, сподели още той.<br/> <br/>„Отборът на Литекс също играе хубав футбол, млади момчета, но който и да ни е съперник, ние се стараем да играем добър футбол. Днес падаш, утре биеш, важното е да се вдигнеш. Животът продължава, ще играем футбол, докъдето я докараме”, завърши Сирмов.</p>
    </article>
  </body>
</html>