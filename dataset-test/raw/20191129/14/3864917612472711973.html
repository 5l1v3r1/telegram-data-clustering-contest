<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2828128-golovi-obse-pokazali-mist-u-stanici.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T14:18:00+00:00"/>
    <meta property="og:title" content="Голові ОБСЄ показали міст у Станиці"/>
    <meta property="og:description" content="Чинний голова ОБСЄ Мірослав Лайчак разом із заступником міністра закордонних справ України Єгором Божком здійснили поїздку до Луганської області."/>
  </head>
  <body>
    <article>
      <h1>Голові ОБСЄ показали міст у Станиці</h1>
      <h2>Чинний голова ОБСЄ Мірослав Лайчак разом із заступником міністра закордонних справ України Єгором Божком здійснили поїздку до Луганської області.</h2>
      <address>
        <time datetime="2019-11-29T14:18:00+00:00">29 Nov 2019, 14:18</time>
      </address>
      <p>Про це повідомляє <a href="https://mfa.gov.ua/ua/press-center/news/76311-dijuchij-golova-obse-ministr-zakordonnih-i-jevropejsykih-sprav-slovacykoji-respubliki-miroslav-lajchak-razom-iz-zastupnikom-ministra-zakordonnih-sprav-ukrajini-jegorom-bozhkom-zdijsnili-pojizdku-do-lugansykoji-oblasti">сайт МЗС</a>.</p>
      <p>"29 листопада 2019 року діючий голова ОБСЄ, міністр закордонних і європейських справ Словацької Республіки Мірослав Лайчак разом із заступником міністра закордонних справ України Єгором Божком здійснили поїздку до Луганської області", - йдеться у повідомленні.</p>
      <p>Дипломати відвідали контрольний пункт в’їзду/виїзду «Станиця Луганська» та ознайомились з функціонуванням відбудованого мостового переходу через р. Сіверський Донець.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2798795-pristajko-zaprosiv-golovu-obse-vidvidati-stanicu.html">Пристайко запросив голову ОБСЄ відвідати Станицю</a>
      </blockquote>
      <p>"Відповідно до Мінських угод, через Спеціальну моніторингову місію ОБСЄ в Україні, Тристоронню контактну групу, а також через Спостережну місію ОБСЄ в російських пунктах пропуску "Гуково" і "Донецьк" у Ростовській області на кордоні з Україною <a href="https://www.ukrinform.ua/tag-obse">ОБСЄ</a> під контролем головуючої країни виконує конкретні функції, спрямовані на вирішення конфлікту, в т.ч. контроль за припиненням вогню, спостереження за українсько-російським державним кордоном, відведення важкого озброєння та іноземних збройних формувань з території України тощо", - йдеться у повідомленні.</p>
      <p>Під час візиту Лайчак передав українській стороні сертифікати на три машини швидкої медичної допомоги в рамках гуманітарної допомоги Словаччини Україні.</p>
      <p>
        <i>Фото: mfa.gov.ua</i>
      </p>
    </article>
  </body>
</html>