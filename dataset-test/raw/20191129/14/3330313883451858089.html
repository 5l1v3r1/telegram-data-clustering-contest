<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905769/-arsenal-gaat-voor-een-toptrainer-en-zet-in-op-prijzenpakker-uit-itali-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T14:30:00+00:00"/>
    <meta property="og:title" content="'Arsenal gaat voor een toptrainer en zet in op prijzenpakker uit Italië'"/>
    <meta property="og:description" content="Arsenal heeft contact gezocht met Massimiliano Allegri over de vacature van hoofdtrainer bij de Londense club. The Gunners stuurden Unai Emery vrijdagochtend de laan uit na een reeks slechte resultaten. De 2-1 thuisnederlaag tegen Eintracht Frankfurt was de druppel die de emmer deed overlopen voor het bestuur van Arsenal. Emery werd weggestuurd en Allegri zou in beeld zijn om de scepter te gaan zwaaien in het Emirates Stadium, schrijft Sky Sports. De club is volgens het Engelse medium op zoek naar een trainer van formaat om Arsenal weer op het juiste spoor te zetten."/>
  </head>
  <body>
    <article>
      <h1>'Arsenal gaat voor een toptrainer en zet in op prijzenpakker uit Italië'</h1>
      <address>
        <time datetime="2019-11-29T14:30:00+00:00">29 Nov 2019, 14:30</time>
      </address>
      <p>
        <b>Arsenal heeft contact gezocht met Massimiliano Allegri over de vacature van hoofdtrainer bij de Londense club. The Gunners stuurden Unai Emery vrijdagochtend de laan uit na een reeks slechte resultaten.</b>
      </p>
      <p>De 2-1 thuisnederlaag tegen Eintracht Frankfurt was de druppel die de emmer deed overlopen voor het bestuur van Arsenal. Emery werd weggestuurd en Allegri zou in beeld zijn om de scepter te gaan zwaaien in het Emirates Stadium, schrijft <a href="https://www.skysports.com/football/news/11670/11873269/max-allegri-in-frame-for-arsenal-job-after-unai-emery-exit">Sky Sports</a>. De club is volgens het Engelse medium op zoek naar een trainer van formaat om Arsenal weer op het juiste spoor te zetten.</p>
      <p>Kaveh Solhekol, verslaggever van Sky Sports, heeft begrepen dat Allegri graag trainer wil worden bij Arsenal. "Er zijn alleen wat vraagtekens bij zijn vermogen om Engels te spreken en hij is ook een type manager dat liever in de zomer aangesteld wordt om een hele voorbereiding mee te maken, maar ik zou hem niet uitsluiten."</p>
      <p>Naast Allegri wilde het bestuur van Arsenal eigenlijk José Mourinho aanstellen, maar die koos in een eerder stadium al voor een dienstverband bij aartsrivaal Tottenham Hotspur. Ook Carlo Ancelotti, nu nog werkzaam bij Napoli, is in beeld.</p>
    </article>
  </body>
</html>