<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/nazi-partisi-kuracaklardi-216737h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T14:07:29+00:00"/>
    <meta property="og:title" content="Nazi partisi kuracaklardı"/>
    <meta property="og:description" content="İtalya'da polis iki yıldır sürdürdüğü soruşturmanın ardından Nazi partisi kurma hazırlığındaki bir gruba ülke çapında operasyon düzenledi."/>
  </head>
  <body>
    <article>
      <h1>Nazi partisi kuracaklardı</h1>
      <h2>İtalya'da polis iki yıldır sürdürdüğü soruşturmanın ardından Nazi partisi kurma hazırlığındaki bir gruba ülke çapında operasyon düzenledi.</h2>
      <address>
        <time datetime="2019-11-29T14:07:29+00:00">29 Nov 2019, 14:07</time>
      </address>
      <p>Adının “Nasyonal Sosyalist İtalyan İşçi Partisi” olduğu öğrenilen oluşum hakkında çok sayıda eve yapılan polis operasyonunda Adolf Hitler portreleri, gamalı haçlar ve Nazilere ait birçok eşya bulundu. Ayrıca çok sayıda silaha da el konuldu. Polis yetkilileri 'faşist siyasi parti kurmanın' suç olarak kabul edildiği İtalya'daki dev operasyonda hareketin ne kadar üyesi olduğu ve gözaltına alınan kişi sayısı hakkında bilgi vermedi.</p>
      <p>
        <b>NEONAZİLER DEVRİYE GEZİYOR</b>
      </p>
      <p>Öte yandan Almanya'da son dönemde Berlin de dahil bazı kentlerde devriye gezmeye başlayan aşırı sağcı “Schafft Schutzzonen” / “Güvenli Bölgeler Oluşturun” adlı gruplar, endişe yaratıyor. Grubun adının “SS” olarak kısaltılıyor olması ise Nazi dönemini hatırlatıyor. Ancak grup bu isim benzerliğini reddediyor ve “yasa ve düzeni koruduklarını” iddia ediyorlar. </p>
    </article>
  </body>
</html>