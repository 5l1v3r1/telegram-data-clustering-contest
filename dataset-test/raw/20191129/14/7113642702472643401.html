<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.facenews.ua/columns/2019/331590/"/>
    <meta property="og:site_name" content="FaceNews"/>
    <meta property="article:published_time" content="2019-11-29T14:19:24+00:00"/>
    <meta property="og:title" content="Червоні лінії газових переговорів"/>
    <meta property="og:description" content="Є велике занепокоєння, що деякі можуть бути перейдені."/>
  </head>
  <body>
    <article>
      <h1>Червоні лінії газових переговорів</h1>
      <h2>Є велике занепокоєння, що деякі можуть бути перейдені.</h2>
      <address><time datetime="2019-11-29T14:19:24+00:00">29 Nov 2019, 14:19</time> by <a rel="author">Ирина Геращенко, источник:</a></address>
      <p>Є кілька червоних ліній, які ні за що не можна перетинати в контексті газових переговорів з РФ.</p>
      <p>1. Україна виграла Стокгольмський арбітраж на 3 млрд доларів. РФ має виконати це рішення суду. І тому кожен раунд будь- яких переговорів з питань енергетики має починатися з вимоги сплатити Україні 3 млрд доларів. В жодному випадку влада не повинна потрапити під тиск і каток Кремля і відмовитися від вимоги виконання рішення Стокгольмського арбітражу.</p>
      <p>2. Україна подала ще один позов щодо порушення РФ зобов‘язань на 12 млрд доларів. Не варто змінювати нашу команду, що відстоюватиме позиції України в міжнародних судах, хіба що можна її тільки посилити. Й відмова від цього позову , відкликання його на догоду Кремлю - це буде зрадою національних інтересів України</p>
      <p>3. Тристоронній формат газових переговорів Україна - Єврокомісія - РФ є принциповим. Виведення Єврокомісії з перемовин - це сценарій і пастка Кремля, яка послабить українські позиції як країни - транзитера.</p>
      <p>4. Категорично не можна змішувати політичні перемовини , що стосуються врегулювання війни на Донбасі, зупинки російської агресії, питання безпеки і мирний процес з питаннями енергетики. Зв’язка в пакет нормандського формату, безпеки і поставок газу - апріорі роблять Україну об‘єктом, вразливим, не самостійним, залежним . Україна має зберегти суб‘єктність. Тиснути на агресора з вимогою звільнити Крим і Донбас. Щодо енергетики, ми довго і важко добивалися енергонезалежності, диверсифікації ринку , й до газової теми треба підходити виключно прагматично.</p>
    </article>
  </body>
</html>