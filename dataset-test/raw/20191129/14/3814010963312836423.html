<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/14-dushi-sa-arestuvani-pri-razsledvaneto-na-narkogrupa-v-sofiya-i-oblastta"/>
    <meta property="og:site_name" content="Новини БНТ"/>
    <meta property="article:published_time" content="2019-11-29T14:42:00+00:00"/>
    <meta property="og:title" content="14 души са арестувани при разследването на наркогрупа в София и областта"/>
    <meta property="og:description" content="ГДБОП и Специализираната прокуратура извършват действия по разследването на наркогрупа в София и областта, съобщи МВР. До момента са задържани 14 лица..."/>
  </head>
  <body>
    <article>
      <h1>14 души са арестувани при разследването на наркогрупа в София и областта</h1>
      <address>
        <time datetime="2019-11-29T14:42:00+00:00">29 Nov 2019, 14:42</time>
      </address>
      <p>
        <b>ГДБОП и Специализираната прокуратура извършват действия по разследването на наркогрупа в София и областта, съобщи МВР. До момента са задържани 14 лица.</b>
      </p>
      <p>Действия по разследването на организирана престъпна група за разпространение на наркотици в София и в областта се провежда от служители на ГДБОП, под ръководството на Специализираната прокуратура.</p>
      <p>До момента на територията на столицата, Перник, Нови Искър, Мировяне и Требич са претърсени 18 адреса и 6 автомобила, намерени и иззети са стотици дози амфетамин и марихуана, подготвени за продажба на черния пазар. Количеството наркотични вещества е в процес на установяване.</p>
      <p>Задържани за срок до 24 часа са 14 лица, като е възможно броят им да се увеличи. Предстои да се определи на кои от тях ще бъдат повдигнати обвинения.</p>
      <p>Действията по разследването продължават.</p>
    </article>
  </body>
</html>