<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/priznaliiat-za-dvojnoto-ubijstvo-v-plovdiv-ostava-v-aresta-6102719"/>
    <meta property="og:site_name" content="Vesti"/>
    <meta property="article:published_time" content="2019-11-29T14:01:00+00:00"/>
    <meta property="og:title" content="Призналият за двойното убийство в Пловдив остава в ареста"/>
    <meta property="og:description" content="Пред съда обвиняемият каза, че не е имал избор и че иска да се прибере вкъщи, защото имало опасност за семейството му"/>
  </head>
  <body>
    <article>
      <h1>Призналият за двойното убийство в Пловдив остава в ареста</h1>
      <h2>Пред съда обвиняемият каза, че не е имал избор и че иска да се прибере вкъщи, защото имало опасност за семейството му</h2>
      <address><time datetime="2019-11-29T14:01:00+00:00">29 Nov 2019, 14:01</time> by <a rel="author">Надежда Неменски</a></address>
      <p>Обвиненият в двойно убийство Йордан Таков остава в ареста с постоянна мярка „задържане под стража”, реши състав на Окръжния съд в Пловдив. На Таков е повдигнато обвинение за убийството на баща и син – Васил и Христо Ботеви, извършено на 26 ноември на ул. „Борба” в града.</p>
      <p><b>Пред съда обвиняемият каза, че не е имал избор и че иска да се прибере вкъщи, защото имало опасност за семейството му</b>.</p>
      <p>Според прокурора по делото обаче, са налице всички предпоставки за взимане на най-тежката мярка за неотклонение.</p>
      <p>
        <a href="https://www.vesti.bg/bulgaria/zashto-se-stigna-do-dvojnoto-ubijstvo-v-plovdiv-6102596">Защо се стигна до двойното убийство в Пловдив</a>
      </p>
      <p>
        <a href="https://www.vesti.bg/bulgaria/dvojno-ubijstvo-na-bashta-i-sin-v-plovdiv-6102572">Двойно убийство на баща и син в Пловдив</a>
      </p>
      <p>Таков е признал вината си, а от доказателствата по делото става ясно, че той е застрелял двамата с пистолет, каза прокурорът. По думите му, не е доказано твърдението на обвиняемия, че бил провокиран от жертвите; той дал спорни обяснения, че бил нападнат и че това била единствената възможност да се защити.</p>
      <p>Защитникът на Йордан Таков – Стефан Левашки, каза, че още на мястото на престъплението той е разказал на тримата полицаи, че е бил нападнат и се е защитил.</p>
      <p><b>Самият Таков е позвънил на тел. 112 и не е бягал</b>.</p>
      <p>Адвокатът очаква след изготвяне на експертизите обвинението да бъде преквалифицирано.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>