<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/198988/erntogan-kata-makron-na-koitaxeis-ton-egkefaliko-soy-thanato"/>
    <meta property="og:site_name" content="CNN.gr"/>
    <meta property="article:published_time" content="2019-11-29T14:26:01+00:00"/>
    <meta property="og:title" content="Ερντογάν κατά Μακρόν: Να κοιτάξεις τον εγκεφαλικό σου θάνατο"/>
    <meta property="og:description" content="Ο Τούρκος πρόεδρος Ταγίπ Ερντογάν δήλωσε πως τα σχόλια του Εμανουέλ Μακρόν για το ΝΑΤΟ αντανακλούν μια « άρρωστη και ρηχή» κατανόηση και πως ο Γάλλος πρόεδρος..."/>
  </head>
  <body>
    <article>
      <h1>Ερντογάν κατά Μακρόν: Να κοιτάξεις τον εγκεφαλικό σου θάνατο</h1>
      <h2>Ο Τούρκος πρόεδρος Ταγίπ Ερντογάν δήλωσε πως τα σχόλια του Εμανουέλ Μακρόν για το ΝΑΤΟ αντανακλούν μια «άρρωστη και ρηχή» κατανόηση και πως ο Γάλλος πρόεδρος θα πρέπει «να πάει να κοιτάξει τον δικό του εγκεφαλικό θάνατο».</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 16:26 , 29 November 2019</p>
      <p>Σε ομιλία του στην Κωνσταντινούπολη, ο Ερντογάν σχολίασε μια παρατήρηση που είχε κάνει νωρίτερα αυτόν τον μήνα ο Μακρόν λέγοντας πως το ΝΑΤΟ βρίσκεται σε κατάσταση «εγκεφαλικού θανάτου».</p>
      <p>«Απευθύνομαι από την Τουρκία στον Εμανουέλ Μακρόν και θα το ξαναπώ στο ΝΑΤΟ<b>. Πήγαινε πρώτα να κοιτάξεις τον δικό σου εγκεφαλικό θάνατο».</b></p>
      <p>«Αυτές οι δηλώσεις δεν ταιριάζουν παρά σε αυτούς του είδους σου που είναι σε κατάσταση εγκεφαλικού θανάτου», επέμεινε. </p>
      <p>Αυτές οι σφοδρές δηλώσεις έγιναν μετά τις επικρίσεις που εξέφρασε χθες, Πέμπτη, ο Μακρόν σχετικά με την επίθεση που εξαπέλυσε τον περασμένο μήνα <b>η Τουρκία στη Συρία εναντίον κουρδικής πολιτοφυλακής</b> που υποστηρίζεται από τις δυτικές χώρες.</p>
      <p>Τα σχόλια του Ερντογάν ενισχύουν τις εντάσεις πριν από μια κρίσιμη σύνοδο κορυφής της Συμμαχίας που θα πραγματοποιηθεί την ερχόμενη εβδομάδα στο Λονδίνο.</p>
      <p>Οι Ερντογάν και Μακρόν, καθώς και η Γερμανίδα καγκελάριος <b>Άνγκελα Μέρκελ</b> και ο Βρετανός πρωθυπουργός <b>Μπόρις Τζόνσον</b> πρόκειται να συνεδριάσουν στο περιθώριο αυτής της συνόδου κορυφής για να <b>συζητήσουν για τη Συρία.</b></p>
      <p>«Κανένας δεν σου δίνει προσοχή<b>. Έχεις ακόμα μια πλευρά ερασιτέχνη, άρχισε κάνοντας κάτι γι' αυτό</b>», είπε ο Ερντογάν απευθυνόμενος στον Μακρόν. «Όταν είναι να κομπάσεις, ξέρεις πολύ καλά να το κάνεις. Αλλά όταν είναι να δώσεις στο ΝΑΤΟ τα χρήματα που του οφείλεις, αυτό είναι κάτι άλλο».</p>
      <p>«Είναι τόσο άπειρος! <b>Δεν ξέρει τι είναι ο αντιτρομοκρατικός αγώνας, γι' αυτό τα κίτρινα γιλέκα έχουν κυριεύσει τη Γαλλία</b>», είπε ακόμη ο Τούρκος πρόεδρος. «Χειρονομήστε όσο θέλετε, στο τέλος θα αναγνωρίσετε την ορθότητα του αγώνα μας εναντίον της τρομοκρατίας».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198986/epikoinonia-mitsotaki-me-makron-gia-ti-symfonia-toyrkias-livyis">Επικοινωνία Μητσοτάκη με Μακρόν για τη συμφωνία Τουρκίας - Λιβύης</a>
        </li>
        <li>
          <a href="https://www.cnn.gr/news/kosmos/story/198969/me-dynami-apo-ti-syria-i-toyrkia-allazei-ta-dedomena-sti-mesogeio">Με «δύναμη από τη Συρία» η Τουρκία αλλάζει τα δεδομένα στη Μεσόγειο</a>
        </li>
        <li>
          <a href="https://www.cnn.gr/news/kosmos/story/198950/h-kypros-katadikazei-ti-symfonia-toyrkias-livyis">Η Κύπρος καταδικάζει τη συμφωνία Τουρκίας - Λιβύης</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/368/retzep-tagip-erntogan">ΡΕΤΖΕΠ ΤΑΓΙΠ ΕΡΝΤΟΓΑΝ</a>
        </li>
        <li>
          <a href="https://www.cnn.gr/eidhseis/tag/614/gallia">ΓΑΛΛΙΑ</a>
        </li>
        <li>
          <a href="https://www.cnn.gr/eidhseis/tag/442/nato">ΝΑΤΟ</a>
        </li>
        <li>
          <a href="https://www.cnn.gr/eidhseis/tag/629/toyrkia">ΤΟΥΡΚΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/29/198986/snapshot/mitsotakis-macron.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/29/198979/snapshot/2770166.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/29/198965/snapshot/2707548.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/29/198968/snapshot/dimoskopisi.JPG"/>
      </figure>
    </article>
  </body>
</html>