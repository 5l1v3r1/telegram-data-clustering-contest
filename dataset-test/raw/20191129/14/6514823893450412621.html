<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/joanna-liszowska-i-ola-serneke-relacja-po-rozwodzie-maja-kontakt_823951.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-29T14:16:10+00:00"/>
    <meta property="og:title" content="Joanna Liszowska rozwiodła się ponad rok temu. Jak dziś wygląda jej relacja z byłym mężem milionerem?"/>
    <meta property="og:description" content="Joanna Liszowska i Ola Serneke rozwiedli się. Jaki mają kontakt? Kto opiekuje się córkami Emmą i Stellą? Zobacz, co donoszą media."/>
  </head>
  <body>
    <article>
      <h1>Joanna Liszowska rozwiodła się ponad rok temu. Jak dziś wygląda jej relacja z byłym mężem milionerem?</h1>
      <address><time datetime="2019-11-29T14:16:10+00:00">29 Nov 2019, 14:16</time> by <a rel="author" href="https://jastrzabpost.pl/author/user7" target="_blank">Rafał Matuszczak</a></address>
      <aside>
        <a href="https://jastrzabpost.pl/newsy/joanna-liszowska-i-ola-serneke-relacja-po-rozwodzie-maja-kontakt_823951.html#gallery">Zobacz galerię</a>
      </aside>
      <p><a href="https://jastrzabpost.pl/tag/joanna-liszowska"><b>Joanna Liszowska</b></a> przez długi czas <a href="https://jastrzabpost.pl/newsy/joanna-liszowska-rozwiodla-sie-kiedy-i-gdzie-oswiadczenie_753117.html">była żoną szwedzkiego biznesmena</a>, <b>Oli Serneke</b>, z którym do dziś utrzymuje dobre relacje. Byłym małżonkom bardzo zależy na tym, aby ich córki miały normalne i spokojne życie. Ich zdaniem dziewczynki powinny czuć, że mają oboje rodziców i mogą na nich liczyć w każdej sytuacji.</p>
      <h3>Joanna Liszowska o relacji z mężem po rozwodzie</h3>
      <p>Joanna Liszowska od ponad roku jest singielką. Do tej pory żaden mężczyzna nie skradł serca pięknej blondynki, która całe swoje obecne życie <a href="https://jastrzabpost.pl/newsy/joanna-liszowska-z-corka-na-luksusowych-wakacjach-zdjecia_773939.html">poświęca dwóm córkom</a>: <b>6-letniej Stelli</b> i <b>8-letniej Emmie</b>. Dziewczynki są zapatrzone w mamę jak w obraz.</p>
      <p>Aktorka musi mieć świetnie zorganizowany dzień. W końcu samotnej matce nie jest łatwo, szczególnie wtedy, gdy pociechy mają szerokie zainteresowania i uczęszczają na liczne zajęcia pozalekcyjne. Joanna zawodzi dziewczynki do renomowanej szkoły pod <b>Warszawą</b> na zajęcia sportowe – Stella i Emma je uwielbiają.</p>
      <p>Joanna uważa, że najlepszym co może obecnie zrobić dla swoich dzieci, jest zachowanie jak najlepszych relacji z byłym mężem. Córeczki są ogromnie przywiązane do taty i chcą czuć jego obecność w codziennym, normalnym życiu. Mężczyzna często zabiera swoje pociechy na wspólne wakacje, a także stara się być z nimi tak często, jak to tylko może.</p>
      <figure>
        <img src="https://jastrzabpost.pl/wp-content/uploads/2019/05/EN_01053297_0009.jpg"/>
        <figcaption>Ślub Joanny Liszowskiej i Oli Serneke</figcaption>
      </figure>
      <p>Biznesmen często odwiedza Polskę, którą pokochał jeszcze zanim związał się z Joanną. Czuje się tutaj bardzo dobrze i odważnie inwestuje w różnego rodzaju przedsięwzięcia. Jednym z najnowszych projektów Oli jest stworzenie <b>Międzynarodowego Centrum w Golczewie</b>.</p>
      <p>Przyjaciółka aktorki postanowiła skomentować obecną sytuację pary:</p>
      <blockquote>
        <i>Gdy jest w Polsce, stara się jeździć do Warszawy i spotykać z córeczkami, które bardzo na to czekają; on zresztą również.  Joasia cieszy się, że mają z ojcem tak serdeczne relacje – czytamy na łamach tygodnika Świat &amp; Ludzie.</i>
      </blockquote>
      <p>Mamy nadzieję, że dobre relacje Joanny i Oli będą trwały jeszcze długi czas.</p>
      <p>
        <b>Zobacz: <a href="https://jastrzabpost.pl/newsy/joanna-liszowska-i-jej-metamorfoza-jak-teraz-wyglada_819693.html">Joanna Liszowska w nowym wydaniu wywołała zachwyt wśród fanów: „Angelina Jolie wysiada”</a></b>
      </p>
      <anchor name="gallery">
        <figure>
          <img src="https://jastrzabpost.pl/wp-content/uploads/2019/05/EN_01053297_0012-768x512.jpg"/>
          <figcaption>Joanna Liszowska i Ola Serneke na ślubie</figcaption>
        </figure>
        <figure>
          <img src="https://jastrzabpost.pl/wp-content/uploads/2019/05/All-ONS_932084-Joanna_Liszowska-768x1155.jpg"/>
          <figcaption>Joanna Liszowska i Ola Serneke rozwodzą się</figcaption>
        </figure>
        <figure>
          <img src="https://jastrzabpost.pl/wp-content/uploads/2016/05/joanna-liszowska-2010-joanna-liszowska-1.jpg"/>
          <figcaption>Suknia ślubna: projekt Joanna Liszowska, wykonanie Anna Zeman. Joanna Liszowska i Ola Serneke. Ślub w 2010 r. (fot. ONS)</figcaption>
        </figure>
        <figure>
          <img src="https://jastrzabpost.pl/wp-content/uploads/2014/10/akpa20130803_slub_jok_4550.jpg"/>
        </figure>
        <figure>
          <img src="https://jastrzabpost.pl/wp-content/uploads/2019/05/All-ONS_1193745-Joanna_Liszowska_z_corka_Emma_i_mezem_Ola_Serneke-768x840.jpg"/>
          <figcaption>Joanna Liszowska i Ola Serneke rozwodzą się</figcaption>
        </figure>
        <figure>
          <img src="https://jastrzabpost.pl/wp-content/uploads/2019/05/All-ONS_1193725-Joanna_Liszowska_z_corka_Emma_i_mezem_Ola_Serneke-768x747.jpg"/>
          <figcaption>Joanna Liszowska i Ola Serneke rozwodzą się</figcaption>
        </figure>
        <figure>
          <img src="https://jastrzabpost.pl/wp-content/uploads/2019/05/All-ONS_796840-Joanna_Liszowska_z_partnerem_Ola_Serneke-768x1175.jpg"/>
          <figcaption>Joanna Liszowska i Ola Serneke rozwodzą się</figcaption>
        </figure>
        <figure>
          <img src="https://jastrzabpost.pl/wp-content/uploads/2019/05/All-ONS_796844-Joanna_Liszowska_z_partnerem_Ola_Serneke-768x1175.jpg"/>
          <figcaption>Joanna Liszowska i Ola Serneke rozwodzą się</figcaption>
        </figure>
      </anchor>
    </article>
  </body>
</html>