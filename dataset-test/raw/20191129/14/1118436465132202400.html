<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Rozrywka/Plotki/Corka-Roberta-Janowskiego-zaczyna-kariere-wokalna.-Tola-Janowska-ma-juz-19-lat"/>
    <meta property="og:site_name" content="Tola Janowskiego zaczyna karierę wokalną. Córka Roberta Janowskiego już 19 lat"/>
    <meta property="article:published_time" content="2019-11-29T14:02:00+00:00"/>
    <meta property="og:title" content="Córka Roberta Janowskiego zaczyna karierę wokalną. Tola Janowska ma już 19 lat"/>
    <meta property="og:description" content="Tola janowska to córka Roberta Janowskiego znanego z &quot;Jaka to melodia&quot;. 19-latka nagrała pierwszy singiel. Jak wygląda córka Roberta Janowskiego?"/>
  </head>
  <body>
    <article>
      <h1>Córka Roberta Janowskiego zaczyna karierę wokalną. Tola Janowska ma już 19 lat</h1>
      <address><time datetime="2019-11-29T14:02:00+00:00">29 Nov 2019, 14:02</time> by <a rel="author">Eurozet Sp. z o.o.</a></address>
      <p>
        <i>Tola Janowska to córka Roberta Janowskiego. 19-latka wystąpiła razem z tatą w ostatnim wydaniu "Dzień Dobry TVN". Tola nagrała niedawno nowy singiel i przymierza się do zrobienia kariery wokalnej. Jak wygląda dorosła córka Roberta Janowskiego?</i>
      </p>
      <anchor name="eztoc1854432_0_1">
        <h3>Robert Janowski z córką Tolą w "Dzień Dobry TVN"</h3>
        <p><a href="https://www.radiozet.pl/Rozrywka/Filmy-i-telewizja/Robert-Janowski-wraca-do-telewizji.-Bedzie-konkurencja-dla-Jaka-to-melodia">Robert Janowski</a> ma dwie córki: 21 letnią Anielę i 19-letnią Tolę. Ich mamą jest druga żona gwiazdora, Katarzyna Dańska. W przeszłości Robert Janowski wielokrotnie pokazywał się z córkami w programach telewizyjnych oraz na różnych imprezach. Dziewczynki miały wtedy po kilka lat. Dzisiaj obie wyrosły na piękne kobiety i stanęły u progu wyboru drogi zawodowej. Czy pójdą w ślady znanego taty? Na pewno <b>Tola Janowska</b> zamierza zająć się twórczością muzyczną. <b>Młodsza córka Roberta Janowskiego studiuje muzykologię.</b> Niedawno wydała nowy singiel, który miała okazję zaprezentować na żywo w "Dzień Dobry TVN".</p>
        <p>Tola Janowska, mimo młodego wieku, operuje nadzwyczaj dojrzałym głosem. Gdy jej tata po raz pierwszy usłyszał kompozycję Toli, nie wiedząc, że śpiewa to jego córka, zapytał zachwycony:</p>
        <p><i>Kurde, fajne. Z jakiego YouTube'a to wzięłaś? Z jakiego kraju, kto to śpiewa? "To ja" - powiedziała Tola. To było niemożliwe! </i>- opowiadał Robert Janowski.</p>
        <p><b><i>Tola ma jedną rzecz, o którą walczą muzycy i wszyscy artyści - ma swoją barwę i swoje brzmienie</i> </b>- chwalił pociechę dumny tata.</p>
        <figure>
          <embed-post data-src="https://www.instagram.com/p/B5bMGO1HtDB" data-service="Instagram"/>
        </figure>
        <p>Tola od dziecka otoczona była muzyką. Tata osłuchiwał ją z najlepszą światowa muzyką, puszczając płyty m.in. AC/DC, Deep Purple, Franka Sinatry, Pink Floyd, Queen czy Michaela Jacksona. Mama zajmująca się tańcem również zadbała, by córka odebrała porządną edukację muzyczną. Przyszłość Toli była więc niejako przesądzona.</p>
        <p><i>Można powiedzieć, że nie miałam do końca wyboru</i> - powiedziała w DDTVN. Nigdy nie chciałam się buntować przeciwko temu. Nawet jak bardzo chciałam być zbuntowana nastolatką, to i tak nie uciekałam od muzyki - powiedziała.</p>
        <p><b>Tola Janowska pisała pierwsze teksty i muzykę już w wieku 9 lat.</b> Mimo że rodzina zachęcała utalentowaną dziewczynę do prędkiego rozpoczęcia kariery, ona sama wolała poczekać, aż jej styl dojrzeje i będzie świadoma tego, co chce prezentować na scenie.</p>
        <figure>
          <embed-post data-src="https://www.instagram.com/p/B5XQ5IYH_2I" data-service="Instagram"/>
        </figure>
        <anchor name="eztoc1854432_0_2">
          <h3>Tola Janowskiego wydaje debiutancką płytę</h3>
          <p><b>Córka Roberta Janowskiego</b> przymierza się do wydania pierwszej płyty zatytułowanej "Yellow Stories". Pojawią się na niej piosenki napisane przez Tolę Janowską, m.in. "Fluffy Town", "On a First Step" i <b>najnowszy singiel "Down With His Love"</b>, który Tola zaprezentowała w "Dzień Dobry TVN". Za klip do najnowszego kawałka Toli Janowskiej odpowiada Zofia Komasa, siostra reżysera Jana Komasy i wokalistki Mary Komasy.</p>
          <p><i>Jaką muzykę gram? Ciężko określić, dobrać do tego jakieś jedno imię. Mogę powiedzieć, że jest to moja muza, jestem to ja w formie melodii muzycznej i trzeba to zaakceptować</i> - powiedziała w rozmowie z "Dzień Dobry TVN".</p>
          <p><i>Kiedy zaczynam śpiewać, czuje się naga. To sprawia, że ta moja wybuchowość i ten mój żółty kolor zaczyna się uciszać</i> - wyznała Tola Janowska.</p>
          <figure>
            <iframe src="https://www.youtube.com/embed/tSgt2d6iVKY" width="640" height="360" data-service="Youtube" scrolling="no"/>
          </figure>
          <p>RadioZET.pl/jw</p>
        </anchor>
      </anchor>
    </article>
  </body>
</html>