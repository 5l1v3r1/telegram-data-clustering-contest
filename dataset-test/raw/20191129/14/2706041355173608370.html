<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221409/disciplinarka-trestala-slovenske-kluby-slovan-s-mastnou-pokutou-dakovat-moze-fanusikom"/>
    <meta property="og:site_name" content="Športky.sk"/>
    <meta property="article:published_time" content="2019-11-29T14:30:00+00:00"/>
    <meta property="og:title" content="Disciplinárka trestala slovenské kluby: Slovan s mastnou pokutou, ďakovať môže fanúšikom"/>
    <meta property="og:description" content="BRATISLAVA - Futbalový ŠK Slovan Bratislava dostal od Disciplinárnej komisie Slovenského futbalového zväzu (SFZ) finančný trest vo výške 5-tisíc eur za hrubé nešportové správanie fanúšikov v nedávnom ..."/>
  </head>
  <body>
    <article>
      <h1>Disciplinárka trestala slovenské kluby: Slovan s mastnou pokutou, ďakovať môže fanúšikom</h1>
      <address>
        <time datetime="2019-11-29T14:30:00+00:00">29 Nov 2019, 14:30</time>
      </address>
      <p>BRATISLAVA - Futbalový ŠK Slovan Bratislava dostal od Disciplinárnej komisie Slovenského futbalového zväzu (SFZ) finančný trest vo výške 5-tisíc eur za hrubé nešportové správanie fanúšikov v nedávnom fortunaligovom stretnutí na štadióne v Zlatých Moravciach. Podporovatelia "belasých" sa podľa správy delegáta stretnutia a oznámenia delegáta SFZ dopustili pokrikov s provokatívnou propagáciou hnutia potláčajúceho základné práva a slobody.</p>
      <p>Sankciám sa nevyhol ani FC Spartak Trnava, ktorý musí zaplatiť pokutu 500 eur. Dôvodom sú vulgárne pokriky, použitie pyrotechniky a poškodenie sociálnych zariadení na štadióne v Žiline počas zápasu 16. kola FL s Trenčínom.</p>
      <p>Kluby MFK Zemplín Michalovce a FC DAC Dunajská Streda vyviazli za nedostatočnú usporiadateľskú službu, resp. použitie pyrotechniky a vhodenie plastového pohára na hraciu plochu v ich vzájomnom stretnutí 16. kola FL iba s pokarhaním.</p>
      <footer><b>Zdroj:</b> SITA<br/><b>Foto:</b> SITA/Martin Medňanský</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/221385/mertinyakov-jasny-postoj-k-fanusikom-ultras-patria-na-futbal"/>
        <a href="https://sportky.zoznam.sk/c/221383/neprijemny-sok-pre-clena-reprezentacneho-kadra-zelali-si-to-tak-nic-tomu-nenasvedcovalo"/>
        <a href="https://sportky.zoznam.sk/c/221365/trener-belasych-potlacal-svoj-hnev-rozhodli-veci-ku-ktorym-sa-nebudem-vyjadrovat"/>
        <a href="https://sportky.zoznam.sk/c/221359/video-belasa-nadej-v-turecku-definitivne-zhasla-slovanu-by-k-postupu-nestacila-ani-vyhra"/>
      </related>
    </article>
  </body>
</html>