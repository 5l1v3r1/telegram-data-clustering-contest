<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/7-simpele-tips-om-je-iphone-batterijduur-te-verlengen-33281"/>
    <meta property="og:site_name" content="Apparata"/>
    <meta property="article:published_time" content="2019-11-29T14:32:00+00:00"/>
    <meta property="og:title" content="7 simpele tips om je iPhone batterijduur te verlengen"/>
    <meta property="og:description" content="Je iPhone moet een hele dag mee kunnen gaan. Met deze tips plak je daar misschien nog wel een dag aan vast."/>
  </head>
  <body>
    <article>
      <h1>7 simpele tips om je iPhone batterijduur te verlengen</h1>
      <h2>Je iPhone moet een hele dag mee kunnen gaan. Met deze tips plak je daar misschien nog wel een dag aan vast.</h2>
      <address><time datetime="2019-11-29T14:32:00+00:00">29 Nov 2019, 14:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Het is leuk en aardig dat iPhones tegenwoordig alles kunnen maar dat heeft ook een aantal nadelen, waaronder het feit dat je batterij altijd ontzettend snel leeg getrokken wordt. Daarom hebben we vandaag een lijstje voor je met 7 simpele tips om je iPhone-batterij zo lang mogelijk mee te laten gaan. En geen zorgen, tips als ‘gebruik je smartphone zo weinig mogelijk’ laten we achterwegen.</p>
      <p>Voor we beginnen moet nog gezegd worden dat de onderstaande instructies <a href="https://www.apparata.nl/nieuws/apple-ios-13-adoptie-gaat-weer-keihard-ipad-loopt-achter-32807">afhankelijk van je versie van iOS</a> niet helemaal overeen kunnen komen. De algemene categorieën kloppen daarentegen voor iedere versie van iOS.</p>
      <p><b>1. Let op die helderheid</b><br/>Verreweg de grootste stroomvreter in een iPhone is het beeldscherm. Wanneer je je smartphone niet gebruikt, gaat je batterij het langs mee, maar dat zouden we vandaag niet doen… Let in plaats daarvan op je helderheid. De automatische helderheidsfunctie helpt een hoop maar iets kleins als in de schaduw staan op een zonnige dag is ook een aanrader. Zo hoeft de helderheid niet helemaal omhoog en bespaar je op juice.</p>
      <p><b>2. Zet zoveel mogelijk uit</b><br/>Naast je scherm zijn allerlei verbindsprocessen ook funest voor je batterijduur. Als je iPhone constant verbinding probeert te maken met een (eventueel niet beschikbaar) Wi-Fi-netwerk, Bluetooth-apparaat of cellulaire zendmast vreet dat stroom. Uitzetten die hap!</p>
      <p><b>3. Achtergrond-apps verversen</b><br/>Als je iPhone apps op de achtergrond blijft verversen, kost dat allemaal extra internet, rekenkracht en dus extra juice. Het is handig als je bijvoorbeeld je route wilt blijven bijhouden terwijl je in een andere app bezig bent, maar als je wanhopig nog een paar procent uit je batterij wilt wringen, kun je de functie beter uitzetten.</p>
      <ul>
        <li>Ga naar <b>Instellingen</b></li>
        <li>Kies <b>Algemeen</b></li>
        <li>Zet <b>Ververs op achtergrond</b> uit of kies individueel apps die al dan niet ververst moeten worden</li>
      </ul>
      <p><b>4. Zet Siri uit</b><br/>Uiteraard is ook Siri, hoe behulpzaam ze ook is, een aanslag op je batterij. Vooral het commando ‘Hey Siri’ waar de slimme assistent telkens naar luistert vereist nogal wat stroom. Dat stukje kun je uitzetten om batterij te besparen. Uiteraard kun je nog wel handmatig Siri aanzetten als je je iets afvraagt.</p>
      <ul>
        <li>Ga naar <b>Instellingen</b></li>
        <li>Kies <b>Algemeen</b></li>
        <li>Selecteer <b>Siri</b></li>
        <li>Zet <b>Luisteren naar ‘Hey Siri’</b> uit</li>
      </ul>
      <p><b>5. Dynamische achtergrond </b><br/>Een andere handige cheat om batterij te besparen is door je achtergrond aan te passen. Apple biedt allerlei leuke live (dynamische) achtergronden aan maar dat is weer een relatief nutteloze functie waar je iPhone energie aan moet spenderen.</p>
      <ul>
        <li>Ga naar <b>Instellingen</b></li>
        <li>Kies <b>Achtergrond</b></li>
        <li>Tik op <b>Kies een nieuwe achtergrond</b></li>
        <li>Kies een achtergrond zonder animaties/still</li>
      </ul>
      <p><b>6. Weg met de parallax</b><br/>Een andere functie die stiekem toch wat batterij kost is de algemene toepassing van het zogenoemde parallasxeffect. Wanneer je je iPhone beweegt dan bewegen icoontjes lichtelijk mee om een soort 3D-effect te creëren. Grappig, maar voor sommigen een beetje irritant én een kleine aanslag op je batterij.</p>
      <ul>
        <li>Ga naar <b>Instellingen</b></li>
        <li>Kies <b>Toegankelijkheid</b></li>
        <li>Selecteer <b>Beweging </b>en zet <b>Verminder beweging</b> aan</li>
      </ul>
      <p><b>7. Zet energiebesparing aan</b><br/>En de laatste tip, het magnum opus van de batterijbesparing, is natuurlijk de ingebouwde batterijpreservering-feature van iOS zelf. Deze functie doet in eerste instantie niets met je iPhone en vandaar dat alle bovenstaande tips niet voor niets zijn gegeven. Het voorkomen van een lege batterij is beter dan genezen, laten we maar zeggen.</p>
      <p>Wanneer je iPhone bijna leeg is kickt de energiebesparingsmodus in en regelt het de hoeveelheid juice die je iPhone gebruikt. Niet geheel toevallig worden veel bovenstaande tips zoals het uitschakelen van ‘Hey Siri’ of de bewegingsanimaties dan automatisch toegepast.</p>
      <ul>
        <li>Ga naar <b>Instellingen</b></li>
        <li>Kies <b>Batterij</b></li>
        <li>zet <b>Energiebesparingsmodus </b>aan</li>
      </ul>
      <p>Nog niet tevreden over je batterijduur, dan hebben we <a href="https://www.apparata.nl/nieuws/zo-zit-je-nooit-meer-met-een-lege-iphone-batterij-21726">hier nog een vijftal tips</a>. Ook pakken we traagheid voor je aan. In <a href="https://www.apparata.nl/nieuws/5-tips-om-je-iphone-weer-snel-te-maken-22379">deze guide</a> geven we je tips over hoe je je iPhone weer sneller kunt maken en in <a href="https://www.apparata.nl/nieuws/howto-hierdoor-wordt-jouw-macbook-trager-en-zo-los-je-dat-op-31393">dit artikel</a> check je vergelijkbare tips voor je MacBook.</p>
    </article>
  </body>
</html>