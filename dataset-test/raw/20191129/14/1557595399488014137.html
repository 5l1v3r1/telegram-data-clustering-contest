<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/parapolitika/georgiadis-kai-emena-den-moy-arese-to-scholio-tis-k-agapidaki-gia-ton-k-polaki-egine-omos-tin-epochi-poy-ekeini-itan-politis/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-29T14:32:01+00:00"/>
    <meta property="og:title" content="Γεωργιάδης: «Και εμένα δεν μου άρεσε το σχόλιο της κ. Αγαπηδάκη για τον κ. Πολάκη, έγινε όμως την εποχή που εκείνη ήταν πολίτης»"/>
    <meta property="og:description" content="Στην επίθεση που εξαπέλυσε ο Παύλος Πολάκης στην Ειρήνη Αγαπηδάκη αναφέρθηκε σε συνέντευξη που παραχώρησε στο ραδιόφωνο του Alpha 98.9"/>
  </head>
  <body>
    <article>
      <h1>Γεωργιάδης: «Και εμένα δεν μου άρεσε το σχόλιο της κ. Αγαπηδάκη για τον κ. Πολάκη, έγινε όμως την εποχή που εκείνη ήταν πολίτης»</h1>
      <address>
        <time datetime="2019-11-29T14:32:01+00:00">29 Nov 2019, 14:32</time>
      </address>
      <p>«Και εμένα δεν μου άρεσε το σχόλιο της κυρίας Αγαπηδάκη για τον κύριο Πολάκη, έγινε όμως την εποχή που εκείνη ήταν πολίτης στο Facebook. Είναι το ίδιο πράγμα το σχόλιο ενός ανθρώπου στον προσωπικό του λογαριασμό στο Facebook όταν είναι ιδιώτης με το σχόλιο εν ενεργεία βουλευτή και πρώην Υπουργού; Όταν έχεις θεσμικό αξίωμα είσαι προφανώς δεκαπλά προσεκτικός...», ανέφερε ο<b> Άδωνις Γεωργιάδης</b>.</p>
      <p>Την ίδια ώρα, ο Άδωνις Γεωργιάδης σχολίασε την Κεντρική Επιτροπή Ανασυγκρότησης, τονίζοντας: «Το 2010 - 2012 ο κ. Τσίπρας έβριζε την κυβέρνηση του Γιώργου Παπανδρέου. Αφού έγιναν μεγάλο κόμμα, ανέλαβαν την εξουσία και μετά έγιναν αντιπολίτευση, πήραν τους μισούς υπουργούς του κ. Παπανδρέου, δηλαδή αυτούς που βρίζανε. Τώρα πήραν την Ρεγγίνα Βάρτζελη που όλοι ξέραμε τότε στη Βουλή ότι ήταν η αντ' αυτού του Γιώργου Παπανδρέου. Η κυρία που κυνήγαγε και διέγραφε τους βουλευτές που δεν ψήφισαν το μνημόνιο, γιατί αυτό έκανε η κ. Βάρτζελη στη Βουλή τότε, είναι σήμερα στην Κεντρική Επιτροπή Αναμόρφωσης του ΣΥΡΙΖΑ. Τέτοια κοροϊδία έχει πουλήσει ο κ. Τσίπρας».</p>
    </article>
  </body>
</html>