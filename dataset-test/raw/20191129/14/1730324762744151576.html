<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/247191/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-29T14:10:55+00:00"/>
    <meta property="og:title" content="แบดไทยตั้งเป้า 2 ทองซีเกมส์ เหตุมือดีติดแข่งเวิลด์ทัวร์ ไฟนอล"/>
    <meta property="og:description" content="นักกีฬาแบดมินตันทีมชาติไทยเดินทางสู่ประเทศฟิลิปปินส์เพื่อทำการแข่งขันกีฬาซีเกมส์ ครั้งที่ 30 เป็นที่เรียร้อยแล้ว โดยครั้งนี้ตั้งเป้าเพียง 2 เหรียญทองเนื่องจากนักแบดมือดีติดภาระกิจ”เวิลด์ทัวร์ ไฟนอล” ที่แข่งคาบเกี่ยวกัน"/>
  </head>
  <body>
    <article>
      <h1>แบดไทยตั้งเป้า 2 ทองซีเกมส์ เหตุมือดีติดแข่งเวิลด์ทัวร์ ไฟนอล</h1>
      <address><time datetime="2019-11-29T14:10:55+00:00">29 Nov 2019, 14:10</time> by <a rel="author" href="https://www.thebangkokinsight.com/author/sarawuth/" target="_blank">Surachet Srisomwongse</a></address>
      <p>นักกีฬาแบดมินตันทีมชาติไทยเดินทางสู่ประเทศฟิลิปปินส์เพื่อทำการแข่งขันกีฬาซีเกมส์ ครั้งที่ 30 เป็นที่เรียร้อยแล้ว โดยครั้งนี้ตั้งเป้าเพียง 2 เหรียญทองเนื่องจากนักแบดมือดีติดภาระกิจ”เวิลด์ทัวร์ ไฟนอล” ที่แข่งคาบเกี่ยวกัน</p>
      <figure>
        <img src="https://www.thebangkokinsight.com/wp-content/uploads/2019/11/79274600.jpg"/>
        <figcaption>
          <i>ภาพจาก : สมาคมกีฬาแบดมินตันแห่งประเทศไทยฯ @BadmintonThailand</i>
        </figcaption>
      </figure>
      <p>สำหรับรายชื่อนักกีฬาแบดมินตัน ชาย ประกอบด้วย กันตภณ หวังเจริญ, สิทธิคมน์ ธรรมศิลป์, โฆษิต เพชรประดับ, สัพพัญญู อวิหิงสานนท์, นิพิฐพนธ์ พวงพั่วเพชร, บดินทร์ อิสสระ, มณีพงศ์ จงจิตร, กิตตินุพงษ์ เกตุเรน, กิตติศักดิ์ นามเดช</p>
      <p>ส่วน นักกีฬาหญิง ประกอบด้วย รัชนก อินทนนท์, พรปวีณ์ ช่อชูวงศ์, ณิชชาอร จินดาพล, บุศนันทน์ อึ๊งบำรุงพันธุ์, รวินดา ประจงใจ, จงกลพรรณ กิติธรากุล, ชญานิษฐ์ ฉลาดแฉลม, ไผทมาส เหมือนวงศ์, สาวิตรี อมิตรพ่าย, พุธิตา สุภจิรกุล</p>
      <p>โดยแบดมินตันซีเกมส์จะแบ่งการแข่งขันออกเป็นสองช่วงคือ 1-4 ธ.คแข่งขันประเภททีม และ 5-9 ธ.ค แข่งประเภทบุคคล ซึ่งสมาคมกีฬาแบดมินตันแห่งประเทศไทย ในพระบรมราชูปถัมภ์ ตั้งเป้าไว้เพียง 2 เหรียญทองจากประเภททีมหญิง ที่เป็นแชมป์ 3 สมัยติดต่อกันและอีก 1 เหรียญทองจากประเภทบุคคลประเภทใดประเภทหนึ่ง</p>
      <figure>
        <img src="https://www.thebangkokinsight.com/wp-content/uploads/2019/11/78906720.jpg"/>
        <figcaption>
          <i>ภาพจาก : สมาคมกีฬาแบดมินตันแห่งประเทศไทยฯ @BadmintonThailand</i>
        </figcaption>
      </figure>
      <p>ทั้งนี้นักกีฬาแบดมินตันบางส่วนต้องเดินทางไปแข่งขันรายการสุดท้ายของปี “เวิลด์ทัวร์ ไฟนอล” ระหว่างวันที่ 11-15 ธ.ค. ที่จีน คือ”เมย์” รัชนก อินทนนท์ และ “ครีม” บุศนันทน์ อึ๊งบำรุงพันธุ์ สองนักแบดสาวประเภทเดี่ยว, “กิ๊ฟ-วิว” รวินดา ประจงใจ กับ จงกลพรรณ กิติธรากุล ในประเภทหญิงคู่ และ “บาส-ปอป้อ” เดชาพล พัววรานุเคราะห์ กับ ทรัพย์สิรี แต้รัตนชัย ทำให้ลดเป้าหมายที่เมื่อ 2 ปีก่อนเคยสร้างประวัติศาสตร์คว้ามาได้ถึง 4 เหรียญทอง จากทีมหญิง,ชายคู่เดชาพล พัววรานุเคราะห์ กับ กิตตินุพงษ์ เกตุเรน, หญิงคู่ จงกลพรรณ กิติธรากุล กับ รวินดา ประจงใจ และคู่ผสม เดชาพล กับ ทรัพย์สิรี</p>
      <p>สำหรับสายการแข่งประเภททีม ทีมหญิงไทย เป็นทีมวางอันดับ 1 รอพบผู้ชนะระหว่าง มาเลเซีย กับ กัมพูชา ถ้าชนะ จะเข้าชิงชนะเลิศ โดยคาดจะพบอินโดนีเซีย ส่วนทีมชายไทย จะลงเล่นรอบแรกพบ กัมพูชา ถ้าชนะจะเข้าเล่นรอบตัดเชือกกับอินโดนีเซีย ทีมวางอันดับ 1 และแชมป์เก่า 5 สมัยซ้อน</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F247191%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/247492/"/>
        <a href="https://www.thebangkokinsight.com/247312/"/>
        <a href="https://www.thebangkokinsight.com/247235/"/>
        <a href="https://www.thebangkokinsight.com/247229/"/>
      </related>
    </article>
  </body>
</html>