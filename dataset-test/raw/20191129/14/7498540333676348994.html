<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/vezzano-sul-crostolo-cittadinanza-onoraria-alla-senatrice-liliana-segre/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-29T14:06:58+00:00"/>
    <meta property="og:title" content="Vezzano sul Crostolo, cittadinanza onoraria alla senatrice Liliana Segre"/>
    <meta property="og:description" content="VEZZANO SUL CROSTOLO (Reggio Emilia) – Il Comune di Vezzano conferirà la cittadinanza italiana alla senatrice Liliana Segre. Ieri sera il consiglio comunale ha approvato la mozione presentata dal gruppo di maggioranza SiAmo Vezzano. “Il voto di ieri sera – ha dichiarato il sindaco Stefano Vescovi – riteniamo sia il segno di quello che la […]"/>
  </head>
  <body>
    <article>
      <h1>Vezzano sul Crostolo, cittadinanza onoraria alla senatrice Liliana Segre</h1>
      <address>
        <time datetime="2019-11-29T14:06:58+00:00">29 Nov 2019, 14:06</time>
      </address>
      <p>
        <b>Ieri sera il voto del consiglio comunale. Il sindaco Vescovi: “Solidarietà nei confronti di una donna che ha sofferto l’odio razziale subendo lutti, violenze e privazioni indicibili”</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/11/liliana-segre-8-11-2019.jpg"/>
      </figure>
      <p><b>VEZZANO SUL CROSTOLO (Reggio Emilia)</b> – Il Comune di Vezzano conferirà la cittadinanza italiana alla senatrice Liliana Segre. Ieri sera il consiglio comunale ha approvato la mozione presentata dal gruppo di maggioranza SiAmo Vezzano. “Il voto di ieri sera – ha dichiarato il sindaco Stefano Vescovi – riteniamo sia il segno di quello che la persona della senatrice a vita rappresenta per l’Italia e per gli italiani, per gli alti valori di moralità e per i messaggi di pace e speranza che essa trasmette. La nostra proposta vuole essere anche espressione di solidarietà nei confronti di una donna che ha sofferto l’odio razziale subendo lutti, violenze e privazioni indicibili e che nonostante ciò ha avuto il coraggio di non odiare, ma anche monito nel momento storico che stiamo vivendo in cui focolai di bieco razzismo ed antisemitismo continuano a serpeggiare colpendo una donna simbolo dell’Italia antirazzista ed antifascista”.</p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/11/Consiglio-Comunale-vezzano-29-11.jpg"/>
        <figcaption>Il consiglio comunale di Vezzano</figcaption>
      </figure>
    </article>
  </body>
</html>