<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/ukraine/268436.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-29T14:13:00+00:00"/>
    <meta property="og:title" content="Рейтинг процвітання: Україна нижче Монголії і Ботсвани"/>
    <meta property="og:description" content="Україна посіла 96 місце зі 167 країн у світовому рейтингу процвітання, який щороку укладає аналітичний центр Legatum Institute."/>
  </head>
  <body>
    <article>
      <h1>Рейтинг процвітання: Україна нижче Монголії і Ботсвани</h1>
      <address>
        <time datetime="2019-11-29T14:13:00+00:00">29 Nov 2019, 14:13</time>
      </address>
      <p>
        <b>Україна посіла 96 місце зі 167 країн у світовому рейтингу процвітання, який щороку укладає аналітичний центр Legatum Institute.</b>
      </p>
      <p>Автори аналізують кожну країну за низкою показників, які дозволяють оцінити стан різних сфер життя: безпеки, охорони здоров'я, свободи, інвестиційного клімату, природного середовища тощо.</p>
      <p>Як свідчить звіт <a href="https://www.prosperity.com/rankings">Legatum Institute,</a> найсильніші сторони України - освіта, за якою Україна перебуває на 37 місці у світі, та умови життя (69 місце).</p>
      <p>Найслабшими сторонами, на думку укладачів рейтингу, є соціальний капітал (129 місце) і безпека (145 сходинка).</p>
      <p>Сусідами України в загальному рейтингу є Куба (97) і Туніс (95).</p>
      <p>З минулого року Україна піднялася на три позиції (з 99 місця на 96), але все ще перебуває на 10 сходинок нижче, ніж 10 років тому.</p>
      <p>
        <b>Хто лідери?</b>
      </p>
      <p>Перша десятка світового рейтингу процвітання виглядає так: Данія, Норвегія, Швейцарія, Швеція, Фінляндія, Нідерланди, Нова Зеландія, Німеччина, Люксембург, Ісландія.</p>
      <p>Велика Британія посідає 11 сходинку, Сполучені Штати - 18, Франція - 23, Іспанія - 25, Польща - 36, Грузія - 53.</p>
      <p>Вище України в цьогорічному рейтингу опинилися, зокрема, Казахстан (68), Білорусь (73), Росія (74), а також Ботсвана (76) і Монголія (87).</p>
      <p>В аутсайдерах - Центральна Африканська Республіка, Ємен та Південний Судан, які посідають останні місця.</p>
    </article>
  </body>
</html>