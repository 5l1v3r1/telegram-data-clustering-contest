<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915502"/>
    <meta property="og:site_name" content="Dnevnik"/>
    <meta property="article:published_time" content="2019-11-29T14:07:00+00:00"/>
    <meta property="og:title" content="#foto Navijači stresli jezo nad bronastim kipom Zlatana Ibrahimovića"/>
    <meta property="og:description" content="Švedski nogometni zvezdnik Zlatan Ibrahimović je postal lastnik 25-odstotnega deleža švedskega prvoligaškega kluba Hammarby, kar pa ni navdušilo navijačev Malm&amp;#246;ja, kjer je začel svojo kariero. Razočarani so tako stresli jezo nad njegovim 3,5 metra visokim bronastim kipom in ga poškodovali."/>
  </head>
  <body>
    <article>
      <h1>#foto Navijači stresli jezo nad bronastim kipom Zlatana Ibrahimovića</h1>
      <address><time datetime="2019-11-29T14:07:00+00:00">29 Nov 2019, 14:07</time> by <a rel="author">STA</a></address>
      <p>
        <b>Švedski nogometni zvezdnik Zlatan Ibrahimović je postal lastnik 25-odstotnega deleža švedskega prvoligaškega kluba Hammarby, kar pa ni navdušilo navijačev Malmöja, kjer je začel svojo kariero. Razočarani so tako stresli jezo nad njegovim 3,5 metra visokim bronastim kipom in ga poškodovali.</b>
      </p>
      <slideshow>
        <figure>
          <img src="https://www.dnevnik.si/i/ag/2019/11/29/1225139.jpg"/>
          <figcaption>
            <cite>Foto: DPA</cite>
          </figcaption>
        </figure>
        <figure>
          <img src="https://www.dnevnik.si/i/ag/2019/11/29/1225137.jpg"/>
          <figcaption>
            <cite>Foto: AP</cite>
          </figcaption>
        </figure>
        <figure>
          <img src="https://www.dnevnik.si/i/ag/2019/11/29/1225140.jpg"/>
          <figcaption>
            <cite>Foto: DPA</cite>
          </figcaption>
        </figure>
      </slideshow>
      <p>Isti dan, ko je <b>Ibrahimović</b> sporočil, da je postal delni lastnik rivalskega kluba Malmöja, se je pred stadionom v tem mestu na jugu Švedske zbrala skupina huliganov, ki so z baklami podkurili pod bronastim kipom Zlatana. Predstavnik tamkajšnje policije je tudi sporočil, da so kip popisali s sprejem.</p>
      <p>V pogovoru za švedski časnik Aftonbladet je Ibrahimović sicer pojasnil, da bo pomagal Hammarbyju postati najboljši klub v Skandinaviji.</p>
      <p>Ibrahimović je pred kratkim sporočil, da zapušča ameriški klub Los Angeles Galaxy ter da želi kariero nadaljevati v enem od evropskih klubov.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042913916/sport/nogomet/ibrahimovic-zapusca-los-angeles-prisel-sem-videl-in-osvojil-"/>
        <a href="https://www.dnevnik.si/1042847824/sport/nogomet/ibrahimovic-pred-vrati-milana"/>
      </related>
    </article>
  </body>
</html>