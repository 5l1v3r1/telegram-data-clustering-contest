<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sud-krimu-zalishiv-pid-areshtom-sche-chotiroh-figurantiv-spravi-hizb-ut-tahrir-331342_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T14:18:00+00:00"/>
    <meta property="og:title" content="&quot;Суд&quot; Криму залишив під арештом ще чотирьох фігурантів &quot;справи Хізб ут-Тахрір&quot;"/>
    <meta property="og:description" content="Підконтрольний РФ Верховний суд Криму розглядав апеляцію на продовження арешту фігурантам другої сімферопольської справи."/>
  </head>
  <body>
    <article>
      <h1>"Суд" Криму залишив під арештом ще чотирьох фігурантів "справи Хізб ут-Тахрір"</h1>
      <h2>Підконтрольний РФ "Верховний суд" Криму розглядав апеляцію на продовження арешту фігурантам другої сімферопольської справи.</h2>
      <address>
        <time datetime="2019-11-29T14:18:00+00:00">29 Nov 2019, 14:18</time>
      </address>
      <p>Підконтрольний Росії "Верховний суд" анексованого Криму розглянув апеляцію на продовження арешту чотирьом фігурантам <b><a href="https://dt.ua/UKRAINE/sud-rf-vidhiliv-skargu-na-prodovzhennya-areshtu-dvom-figurantam-spravi-hizb-ut-tahrir-330613_.html">другого сімферопольської "справи Хізб ут-Тахрір"</a></b>, але залишив її без задоволення, повідомила у Facebook "Кримська солідарність". Засідання відбулося в закритому режимі.</p>
      <p>"Перебування під вартою продовжено до 15 лютого 2020 року", - йдеться в повідомленні.</p>
      <p>"Суд" розглядав апеляцію на продовження арешту Яшару Муедінову, Рустему Сейтхалілову, Акіму Бекірову і Сейтвелі Сейтаблієву. При цьому адвокат Бекірова Сіяр Паніч заявив, що просив провести оголошення у відкритому режимі.</p>
      <p>"І недивлячись на те, що і прокурор підтримав мене, суд відхилив моє клопотання і повністю всі засідання відбулося в закритому режимі", - заявив Паніч.</p>
      <p>За словами адвоката, Акима Бекірова вже етапували в СІЗО російського Ростова-на-Дону. Тому його підзахисний брав участь у засіданні з відеоконференції. Він також попросив своїх близьких передати йому продукти харчування.</p>
      <p>У свою чергу адвокат Сейтхалілова Костянтин Рустемов розповів про те, що його підзахисного не доставили до зали "суду" через проходження психіатричної експертизи, яку призначив слідчий.</p>
      <p>На цьому тижні стало відомо, що фігурантів другої сімферопольської "справи Хізб ут-Тахрір" <b><a href="https://dt.ua/UKRAINE/z-krimu-do-rf-etapuvali-p-yatoh-figurantiv-spravi-hizb-ut-tahrir-331121_.html">вивезли з анексованого Криму до Росії</a></b>. Зараз Сеітвелі Сейтаблієв, Алім Карімов, Акім Бекіров, Іззет Абдуллаєв, Асан Янніков знаходяться на пересилання в СІЗО №1 Краснодара, звідки їх перевезуть в Ростов-на-Дону.</p>
      <p>Нагадаємо, 27 березня співробітники ФСБ РФ і Росгвардіі провели незаконні обшуки та затримання <a href="https://dt.ua/UKRAINE/v-aneksovanomu-krimu-fsb-rf-provodit-masovi-obshuki-v-budinkah-krimskih-tatar-306718_.html"><b>у будинках 25 кримських татар в анексованому Криму</b></a>. Переважна більшість обшуків проводилася в окупованому Сімферополі, у межах фабрикованої російськими окупантами "справи Хізб ут-Тахрір".</p>
      <p><a href="https://dt.ua/UKRAINE/obshuki-v-aneksovanomu-krimu-20-zatrimanih-pravozahisniki-nazvali-imena-306771_.html"><b>Затримали понад 20 осіб</b></a>. Трьох із них – Османа Аріфмеметова, Ремзі Бекірова та Владлена Абдулкадирова – у російському Ростові-на-Дону, куди вони приїхали знімати "суд" над політв'язнями. Підконтрольний окупантам "суд" заарештував затриманих, їх <a href="https://dt.ua/UKRAINE/slidi-zaareshtovanih-krimskih-tatar-znayshli-v-rosiyi-307065_.html"><b>вивезли з Криму на територію РФ</b></a>.</p>
      <p>Генеральна Асамблея ООН у своїх резолюціях неодноразово засуджувала незаконні дії країни-окупанта і закликала її дотримуватися прав людини. 22 грудня 2018 року Генеральна Асамблея ООН прийняла нову <a href="https://dt.ua/POLITICS/genasambleya-oon-priynyala-rezolyuciyu-pro-porushennya-prav-lyudini-v-krimu-297818_.html"><b>резолюцію "Ситуація з правами людини в Автономній Республіці Крим і місті Севастополь, Україна"</b></a>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>