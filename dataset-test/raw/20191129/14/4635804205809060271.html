<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-s11-plus-gercekten-100x-zoom-ozelligiyle-mi-geliyor/"/>
    <meta property="og:site_name" content="LOG"/>
    <meta property="article:published_time" content="2019-11-29T14:00:06+00:00"/>
    <meta property="og:title" content="Samsung Galaxy S11 Plus gerçekten 100x zoom özelliğiyle mi geliyor?"/>
    <meta property="og:description" content="Samsung Galaxy S11 Plus için uzun süredir 100x Space Zoom özelliğinin adı geçiyor. Peki bu özellik gerçekten sunulacak mı?"/>
  </head>
  <body>
    <article>
      <h1>Samsung Galaxy S11 Plus gerçekten 100x zoom özelliğiyle mi geliyor?</h1>
      <address><time datetime="2019-11-29T14:00:06+00:00">29 Nov 2019, 14:00</time> by <a rel="author">Can TUNÇER</a></address>
      <p><b>Samsung Galaxy S11 Plus</b> için uzun süredir <b>100x Space Zoom</b> özelliğinin adı geçiyor. Peki bu özellik gerçekten sunulacak mı?</p>
      <p>Sağlam kaynaklara göre bu merak uyandıran detay ciddi ciddi olasılık dahilinde bulunuyor. İlk olarak Yunanistan merkezli bir <a href="https://www.matrixlife.gr/apokleistiko-samsung-galaxy-s11-me-koryfaia-othoni-kai/?fbclid=IwAR3u6m3wnlaCb08FVJdOowE4k8XZQeY6PYc4fTMZDu1h5p8XoRHM7zx1yeA">siteden</a> yayılan bu detay, resmi olarak kullanıma çıkacak gibi görünüyor. Peki <b>100x zoom</b> tam olarak nasıl sunulacak? <b>Samsung Galaxy S11 Plus</b> arkasında biliyorsunuz beşli bir kamera sistemi sunulacak. Buradaki bir kameranın 5x optik zoom yetenekli <b>periskop</b> kamerası, diğerinin ise yeni nesil <b>108 megapiksel ana kamera</b> olduğu biliniyor. İşte bu kombinasyon ile modelin 5x optik zoom, 10x kayıpsız zoom ve tam 100x seviyesinde de hibrit zoom sunacağı aktarılıyor. 108 megapikselin getirdiği büyük çözünürlük gücünü, yapay zeka sistemleriyle birleştirerek kayıp olmasına rağmen 100x’e çıkacak gibi görünen <b>Samsung</b>, bu konuda sınırları zorlamaya hazırlanıyor. Space Zoom adı verilen bu altyapının, elbette 100x seviyesinde aşırı iyi bir kalite sunması beklenmiyor. Hatta bu seviyede elde çekimin bile çok mümkün olmayacağı düşünülüyor. Ancak yine de çok kısa zaman içerisinde <b>50x hibrit zoom sunan P30 Pro ikiye katlanacak gibi duruyor.</b></p>
      <h3>Samsung Galaxy S11 Plus tasarımı çok beğenilmedi</h3>
      <p>Burada özellikle arkadaki devasa kamera modülü ciddi eleştiri alıyor. Sağlam <a href="https://twitter.com/UniverseIce/status/1200026561254027265?s=20">kaynak</a> Ice Universe ise cihaz tasarımının sızan taslaklardan daha güzel olacağını belirtiliyor. Ancak bunun için biraz daha beklememiz gerekiyor. Resmi basın görsellerinin ancak ocak ayı gibi geleceği tahmin ediliyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/oppo-reno3-pro-5g-tam-olarak-bu-tasarimla-mi-geliyor/"/>
      </related>
    </article>
  </body>
</html>