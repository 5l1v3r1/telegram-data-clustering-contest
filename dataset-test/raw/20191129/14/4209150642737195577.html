<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Jednomjesecni-pritvor-zbog-ubistva-u-Banjaluci/571173?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T14:20:38+00:00"/>
    <meta property="og:title" content="Jednomjesečni pritvor zbog ubistva u Banjaluci"/>
    <meta property="og:description" content="BANJALUKA - Okružni sud u Banjaluci odredio je jednomjesečni pritvor Radetu Drljači (24) osumnjičenom za ubistvo i paljenje tijela Brune Rolda (54) kao i saizvršiocima Borisu Zoriću (33) i Slobodanu Krnetiću (33)."/>
  </head>
  <body>
    <article>
      <h1>Jednomjesečni pritvor zbog ubistva u Banjaluci</h1>
      <address><time datetime="2019-11-29T14:20:38+00:00">29 Nov 2019, 14:20</time> by <a rel="author">Ljiljana Radić</a></address>
      <p>BANJALUKA - Okružni sud u Banjaluci odredio je jednomjesečni pritvor Radetu Drljači (24) osumnjičenom za ubistvo i paljenje tijela Brune Rolda (54) kao i saizvršiocima Borisu Zoriću (33) i Slobodanu Krnetiću (33).</p>
      <p>"Pritvor im je određen zbog bojazni od bjekstva, uticaja na svjedoke i dokaze, ponavljanja djela kao i zbog bojazni od uznemirenja javnosti. Pritvor se računa od dana i  časa lišenja slobode, tako da po ovom rješenju pritvor osumnjičenom R. D. traje  do 26. decembra do 18:15 časova, a  osumnjičenima S. K. i Z. B. do 26.decembra  do 17 časova," saopštno je iz Okružnog suda.</p>
      <p>Oni se terete da su u ponedjeljak od 2 do 4 ujutro, nakon svađe u napuštenoj kući u ulici Vase Glušca u Banjaluci pretukli Rolda i nanijeli mu više povreda u grudi i vrat.</p>
      <p>Nakon toga ga je Drljača usmrtio ubodom nožem u vrat a zatim zapalio kuću kako bi prikrio tragove zločina.</p>
      <p>Drljača se tereti za teško ubistvo i paljevinu, a Zorić i Krnetić za saizvršilaštvo u ubistvu.</p>
      <p>Mediji su preniejli i da je navodno Drljača je tokom ispitivanja priznao zločin.</p>
      <p>Nezvanično nakon maltretiranja i tuče Rolda sa kojim su se družili i često boravili u napušetnoj kući,  Drljača je čakom u vrat ubo Rolda a zločin su htjeli zataškati podmetanjem požara, što je  Drljača i učinio.</p>
      <p>Zločinu bez posebnog motiva kumovalo ke pijančenje i uživanje narkotika jer su svi</p>
      <p>skloni skitnji konzumiranju alkohola i droga.</p>
      <p>Policiji je u ponedeljak oko 5.40 ujutro prijavljen požar u napuštenoj kući u centru Banjaluke. Nakon gašenja požara vatrogasci su u kući zatekli ugljenisani leš i u prvi mah se sumnjalo da je reč o nesrećnom slučaju ali je kasnije otkriven jezivi zločin.</p>
    </article>
  </body>
</html>