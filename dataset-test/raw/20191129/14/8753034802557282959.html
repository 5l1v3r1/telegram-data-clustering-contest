<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/Jow3ob/norsk-storeslem-da-kombinertgutta-herjet-i-verdenscupaapningen"/>
    <meta property="og:site_name" content="Aftenbladet"/>
    <meta property="article:published_time" content="2019-11-29T14:24:52+00:00"/>
    <meta property="og:title" content="Norsk storeslem da kombinertgutta herjet i verdenscupåpningen"/>
    <meta property="og:description" content="Jarl Magnus Riiber gikk i front fra start til mål da de norske kombinertgutta tapetserte pallen i verdenscupåpningen i Ruka."/>
  </head>
  <body>
    <article>
      <h1>Norsk storeslem da kombinertgutta herjet i verdenscupåpningen</h1>
      <h2>Jarl Magnus Riiber gikk i front fra start til mål da de norske kombinertgutta tapetserte pallen i verdenscupåpningen i Ruka.</h2>
      <address><time datetime="2019-11-29T14:24:52+00:00">29 Nov 2019, 14:24</time> by <a rel="author">NTB</a></address>
      <p>Det endte med firedobbelt norsk i verdenscupåpningen i kombinert etter fem kilometer langrenn. De norske kombinertgutta leverte en kanonomgang i hoppbakken da de åpnet verdenscupen i kombinert i Finland fredag. Det norske laget, med Riiber i tet, la beslag på fire av de fem øverste plassene før de gikk ut på fem kilometer langrenn.</p>
      <p>I langrennsdelen fortsatte de norske kombinertgutta å herje. Jarl Magnus Riiber gikk ut 28 sekunder foran Espen Bjørnstad mens Jens Lurås Oftebro gikk ut ytterligere 34 sekunder bak.</p>
      <p>Riiber kom alene mot mål og vant verdenscupåpningen 53 sekunder foran Bjørnstad. Jens Lurås Oftebro ble nummer tre, 1,17 minutter bak.</p>
      <p>Jørgen Graabak ble nummer fire 1,51 sekunder bak.</p>
    </article>
  </body>
</html>