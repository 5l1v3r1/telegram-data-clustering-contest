<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/spektakl-uchi-detsata-na-finansova-gramotnost"/>
    <meta property="og:site_name" content="Новини БНТ"/>
    <meta property="article:published_time" content="2019-11-29T14:26:06+00:00"/>
    <meta property="og:title" content="Спектакъл учи децата на финансова грамотност"/>
    <meta property="og:description" content="Варненски ученици се учиха как се печелят пари, за какво трябва да се харчат и как да се борят с изкушенията. Отговорите на тези въпроси дойдоха от те..."/>
  </head>
  <body>
    <article>
      <h1>Спектакъл учи децата на финансова грамотност</h1>
      <address><time datetime="2019-11-29T14:26:06+00:00">29 Nov 2019, 14:26</time> by <a rel="author">Татяна Кисьова</a></address>
      <p>
        <b>Варненски ученици се учиха как се печелят пари, за какво трябва да се харчат и как да се борят с изкушенията. Отговорите на тези въпроси дойдоха от техни съученици, които са част от театралната група на училище "Кузма Тричков" във Враца.</b>
      </p>
      <figure>
        <video src="https://nws2.bnt.bg/p/p/s/psn291119-16-deca-finans-gramotnost-x264-728514.mp4"/>
      </figure>
      <p>Пътуващият спектакъл "Въртележка на парите" е част от програмата "За парите и други важни неща" на фондация "Инициатива за финансова грамотност".</p>
      <blockquote>Румяна Витньова - учител в СУ "Козма Тричков", Враца: Според всички изследвания нивото на финансова грамотност на българите, като цяло, е много ниска.</blockquote>
      <blockquote>Нина Колчакова - фондация "Инициатива за финансова грамотност": Българското общество му липсват основни познания по финансова грамотност, така че да може да употребяват финансовите продукти така, както те са замислени.</blockquote>
      <p>В пиесата малката Ани се запознава със семейните разходи, които оживяват на сцената.</p>
      <blockquote>Вероника Григорова: Пиесата ми помогна да осъзная някои неща. Защото трябваше да го разбера докрай и да го обясня на малките деца по начин, по който те ще могат да вникнат в думите ми.</blockquote>
      <blockquote>Галена Владимирова: Парите трябва да се пазят, а не да се изхарчват наведнъж за дрехи, обувки, защото това не е най - важното нещо, а храната, ваксините, всякакви такива неща.</blockquote>
      <blockquote>Георги Венов: Лично на мен ми дават по пет лева на ден, аз не ги харча всичките, а някои си ги събирам, като бели пари за черни дни.</blockquote>
      <p>Амбицията на организаторите е финансовата грамотност да се въведе и като учебен предмет в училище.</p>
    </article>
  </body>
</html>