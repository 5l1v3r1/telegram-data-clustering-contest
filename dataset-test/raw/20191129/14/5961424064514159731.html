<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7154301/%D9%85%D8%B1%D8%AF%D9%85-%D8%B9%D8%B1%D8%A7%D9%82-%D9%87%D9%85-%D8%A8%D8%A7%DB%8C%D8%AF-%D8%B1%D8%A7%D9%87-%D8%AE%D9%88%D8%AF-%D8%B1%D8%A7-%D8%A7%D8%B2-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%AC%D8%AF%D8%A7-%DA%A9%D9%86%D9%86%D8%AF"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-11-29T14:45:00+00:00"/>
    <meta property="og:title" content="مردم عراق هم باید راه خود را از اغتشاشگران جدا کنند"/>
    <meta property="og:description" content=".امام جمعه اراک گفت: مردم عراق هم باید راه خود را از اغتشاشگران و برهم زنان نظم عمومی کشورشان جدا کنند."/>
  </head>
  <body>
    <article>
      <h1>مردم عراق هم باید راه خود را از اغتشاشگران جدا کنند</h1>
      <h2>آیت الله دری نجف آبادی در نمازجمعه اراک:</h2>
      <address>
        <time datetime="2019-11-29T14:45:00+00:00">29 Nov 2019, 14:45</time>
      </address>
      <h3>.امام جمعه اراک گفت: مردم عراق هم باید راه خود را از اغتشاشگران و برهم زنان نظم عمومی کشورشان جدا کنند.</h3>
      <p>به گزارش خبرنگار<a href="https://www.yjc.ir/fa/states">گروه استان های</a><a href="https://www.yjc.ir/">باشگاه خبرنگاران جوان</a>از<a href="https://www.yjc.ir/fa/markazi">اراک</a>، آیت الله قربانعلی دری نجف آبادی امام جمعه اراک و نماینده ولی فقیه در استان مرکزی در خطبه‌های امروز نماز عبادی سیاسی نماز جمعه در مصلی بیت المقدس اراک گفت: مردم عراق هم باید راه خود را از اغتشاشگران و برهم زنان نظم عمومی کشورشان جدا کنند.</p>
      <p>آیت الله دری نجف آبادی در خصوص اتفاقات اخیر کشور عراق نیز گفت: بدون شک این اتفاقات نقشه شوم انگلیس، آمریکا، اسرائیل و آل سعود است و ملت عراق باید با فرمانبرداری از مراجع خود نسبت به خنثی سازی توطئه‌های دشمنان شیعه متحد شوند.</p>
      <p>وی افزود: ملت عراق باید راه خود را از اغتشاشگران و برهم زنان نظم عمومی کشورشان جدا کرده و اجازه ندهند دشمنان اسلام و شیعه برای آنها تصمیم گیری کنند.</p>
      <p>نماینده وی فقیه در خطبه‌های این هفته نماز جمعه اراک در مصلی بیت‌المقدس این شهر، افزود: سهمیه بندی بنزین بهانه استکبار جهانی و آشوب گران برای تضعیف نظام اسلامی بود که ملت با حضور آگاهانه در راهپیمایی های سراسر کشور و حمایت از نظر مقام معظم رهبری، این توطئه را خنثی کرد.</p>
      <p>وی ادامه داد: بدون شک دلارهای بیگانگانو نقشه شوم آمریکا، انگلیس و اسرائیل پشت این توطئه بود که ولایت مداری و عشق ملت به آرمان‌هاینظام اسلامی، امام راحل و خون مقدس شهدا، آن را خنثی کرد.</p>
      <p>آیت الله دری نجف آبادی اضافه کرد: ملت ایران در طول ۴۰ سال گذشته همواره گوش به فرمان ولایت فقیه زمان خود بوده اند و به عنوان مثال دستور امام راحل به عنوان ولی فقیه باعث شد که جوانان این مرز و بوم خود را به جبهه‌های نبرد حق علیه باطل رسانده و از کیان ایران اسلامی دفاع کنند.</p>
      <p>نماینده ولی فقیه در استان مرکزی در خصوص هفته بسیج نیز گفت: نیروی مردمی بسیج یادگار امام خمینی(ره) و از برکات انقلاب اسلامی است که به ‌عنوان نماد بصیرت ملی همواره در مقاطع حساس و سخت با پشتیبانی مردمی، توطئه‌های دشمنان را خنثی و در عرصه‌های مختلف، گام‌های اثرگذاری در صیانت از کیان ایران اسلامی برداشته است.</p>
      <p>دری نجف آبادی با اشاره به هفتم آذرماه و روز نیروی دریایی نیز گفت: نیروی دریایی ارتش در اوج اقتدار برای دفاع از مرزهایکشور در مقابله با تعدی احتمالی دشمنان قرار دارد.</p>
      <p>وی در پایان اظهار داشت : ساخت انواع ناوشکن، موشک اندازها و همچنین زیردریایی ها با فناوری روز دنیا بخشی از توانمندی‌های نیروی دریایی ارتش جمهوری اسلامی ایران است که ملت باید قدردان این توانمندی های ارزشمند باشند.</p>
      <p>انتهای پیام/ک</p>
    </article>
  </body>
</html>