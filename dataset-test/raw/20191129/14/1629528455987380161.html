<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/praha/zpravy/demolice-mostu-strakonicka-zavrena-tsk-praha.A191129_132538_praha-zpravy_rsr"/>
    <meta property="og:site_name" content="iDNES.cz"/>
    <meta property="article:published_time" content="2019-11-29T14:03:00+00:00"/>
    <meta property="og:title" content="Demolice mostu na Strakonické v Praze začne v sobotu, výpadovku zavřou"/>
    <meta property="og:description" content="Technická správa komunikací zahájí v sobotu demolici mostu u pražské Zbraslavi. Přes noc až do nedělního dopoledne bude Strakonická obousměrně uzavřena."/>
  </head>
  <body>
    <article>
      <h1>Demolice mostu na Strakonické v Praze začne v sobotu, výpadovku zavřou</h1>
      <address><time datetime="2019-11-29T14:03:00+00:00">29 Nov 2019, 14:03</time> by <a rel="author" href="https://www.idnes.cz/novinari/roman-safhauser.N3697" target="_blank">Roman Šafhauser</a></address>
      <p>Technická správa komunikací zahájí v sobotu demolici mostu u pražské Zbraslavi. Přes noc až do nedělního dopoledne bude Strakonická obousměrně uzavřena.</p>
      <p>Bourat se začne v sobotu kolem 18. hodiny a provoz bude obnoven pouze v rychlých pruzích v neděli v 10 hodin. Odpoledne bude pruh rozšířen o další, ale s omezenou rychlostí.</p>
      <p>„Všechny původní části mostu musí pryč. Zůstanou pouze základy pilířů, na které dodavatel postaví novou trámovou konstrukci. V oblasti pravé římsy jsou navíc vedeny optické kabely, které musíme přeložit do podvrtu pod silnicí,“ řekl ředitel Technické správy komunikací Jozef Sinčák.</p>
      <figure>
        <img src="https://1gr.cz/fotky/idnes/19/113/sp5/RSR7fb208_Beznzvu.png"/>
        <figcaption>Objízdná trasa</figcaption>
      </figure>
      <p>Na tyto práce naváže výstavba nového mostu, který by měl být dokončen do konce září 2020. </p>
      <p>Objízdná trasa směrem z Prahy povede přes ulice Bartoňova a Elišky Přemyslovny, zpět na Strakonickou se řidiči vrátí ulicí Na Baních. V protisměru, tedy do centra, vede trasa obdobně, a to ze Strakonické do ulice Na Baních a Elišky Přemyslovny. Zpět se napojí nikoliv přes Bartoňovu ulici, ale po Žitavské a K Přehradám.</p>
    </article>
  </body>
</html>