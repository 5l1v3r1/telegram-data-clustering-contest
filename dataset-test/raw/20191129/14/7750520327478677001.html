<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/najyem-povidomyv-yaku-zarplatu-otrymuye-v-ukroboronpromi.html"/>
    <meta property="og:site_name" content="1NEWS"/>
    <meta property="article:published_time" content="2019-11-29T14:27:44+00:00"/>
    <meta property="og:title" content="Найєм повідомив – яку зарплату отримує в «Укроборонпромі»"/>
    <meta property="og:description" content="Найєм повідомив - яку зарплату отримує в «Укроборонпромі»"/>
  </head>
  <body>
    <article>
      <h1>Найєм повідомив – яку зарплату отримує в «Укроборонпромі»</h1>
      <address>
        <time datetime="2019-11-29T14:27:44+00:00">29 Nov 2019, 14:27</time>
      </address>
      <p>
        <b>Заступник гендиректора «Укроборонпрому» Мустафа Найєм заявив, що його зарплата в державному концерні становить в межах 43 тисяч гривень, інформує <a href="https://1news.com.ua/">1NEWS</a> з посиланням на «<a href="https://www.radiosvoboda.org/a/news-nayiem-zarplata-ukrobornprom/30297434.html">Радіо Свобода</a>».</b>
      </p>
      <figure>
        <img src="https://1news.com.ua/wp-content/uploads/2019/11/najem.jpg"/>
      </figure>
      <p>«Моя зарплата зараз складає близько 43 тисячі гривень, це те, що офіційно є в наказі про моє призначення. Але з того, що я розумію із планів концерну, вона буде суттєво збільшена», – сказав він.</p>
      <p>Відповідаючи на питання, чому зарплата його керівника, за словами самого Айвараса Абромавичуса, становить значно меншу суму, Найєм сказав, що причиною, стали процедурні питання на момент призначення Абромавічуса главою Укроборонпрому.</p>
      <p>«Наглядова рада «Укроборонпрому» на момент, коли Айварас (Абромавичус – ред.) був обраний або призначений, вона не була в повному складі, не мала повноважень. Тому з ним не був підписаний контракт, а якщо з ним не був підписаний контракт, він може отримувати лише мінімум і до цього мінімуму можуть лише додаватися якісь надбавки за секретність або за науковий ступінь тощо. Все це разом складає ту суму, яку він назвав, задається, 4200 чи 4700 гривень», – сказав екснардеп.</p>
      <p>Як відомо, Найєм 11 листопада повідомив, що був призначений на посаду заступника гендиректора «Укроборонпрому» з питань взаємодії з органами державної влади, а ще на початку серпня його було залучено як радника генерального директора.</p>
    </article>
  </body>
</html>