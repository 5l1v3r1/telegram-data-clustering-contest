<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905761/plastun-is-tevreden-met-punt-kaa-gent-het-was-een-gevecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T14:44:00+00:00"/>
    <meta property="og:title" content="Plastun is tevreden met punt KAA Gent: “Het was een gevecht!”"/>
    <meta property="og:description" content="KAA Gent sleepte een punt uit de brand op het veld van Saint-Etienne en plaatste zich zo voor de volgende ronde van de Europa League. Igor Plastun was na afloop tevreden op de webstek van"/>
  </head>
  <body>
    <article>
      <h1>Plastun is tevreden met punt KAA Gent: “Het was een gevecht!”</h1>
      <address>
        <time datetime="2019-11-29T14:44:00+00:00">29 Nov 2019, 14:44</time>
      </address>
      <p>
        <b>KAA Gent sleepte een punt uit de brand op het veld van Saint-Etienne en plaatste zich zo voor de volgende ronde van de Europa League. Igor Plastun was na afloop tevreden op de webstek van <a href="https://www.kaagent.be/nl/team/games/uefa-europa-league-groep-i-2019-2020/5/saint-etienne/kaa-gent/reacties">KAA Gent.</a></b>
      </p>
      <p>"Een echt gevecht!”, begint Plastun. “Zeker na de rode kaart van Ngadeu was het alle hens aan dek, maar we hebben ons goed geweerd in die laatste 20 minuten. Het resultaat van vanavond was vooral belangrijk, 0-0 is oké, we zijn door naar de volgende ronde!”</p>
      <p>“We wisten dat Saint-Étienne alles ging geven, aangezien ze moesten winnen”, gaat de verdediger verder. “Het klopt dat we niet al te veel kansen gehad hebben. Maar voor ons was een punt genoeg en daar zijn we blij mee. Zeker omdat zij de match wel wat controleerden.”</p>
      <p>KAA Gent wil groepswinnaar worden. “Het is wel belangrijk om eerste te eindigen. En we gaan er dan ook alles aan doen om die laatste match tegen Olexandriya te winnen. Door de steun van onze supporters zijn we er van overtuigd dat ons dit zal lukken. Groepswinnaar zou mooi zijn voor het team én voor de club!”</p>
      <aside>Lees meer<br/><a href="https://www.voetbalprimeur.be/nieuws/905734/deze-clubs-kunnen-club-brugge-en-kaa-gent-voorlopig-loten-in-europa.html?campname=highlighted-content&amp;camplink=onderaan">Deze clubs kunnen Club Brugge en KAA Gent (voorlopig) loten in Europa</a></aside>
    </article>
  </body>
</html>