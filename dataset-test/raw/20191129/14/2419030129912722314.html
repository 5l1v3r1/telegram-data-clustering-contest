<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191129/verstappen-vijfde-in-tweede-training-abu-dhabi/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-29T14:43:03+00:00"/>
    <meta property="og:title" content="Verstappen vijfde in tweede training Abu Dhabi"/>
    <meta property="og:description" content="ABU DHABI (ANP) - Max Verstappen is bij de tweede training van de Grote Prijs van Abu Dhabi niet verder gekomen dan de vijfde tijd. De 22-jarige Limburger kwam tot een tijd van 1.36,807 en was daarmee 0,551 seconde langzamer dan de Finse Mercedes-coureur Valtteri Bottas."/>
  </head>
  <body>
    <article>
      <h1>Verstappen vijfde in tweede training Abu Dhabi</h1>
      <address><time datetime="2019-11-29T14:43:03+00:00">29 Nov 2019, 14:43</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Max Verstappen is bij de tweede training van de Grote Prijs van Abu Dhabi niet verder gekomen dan de vijfde tijd. De 22-jarige Limburger kwam tot een tijd van 1.36,807 en was daarmee 0,551 seconde langzamer dan de Finse Mercedes-coureur Valtteri Bottas.</b>
      </p>
      <p>Verstappen was in de eerste training van de afsluitende grandprix ook een halve seconde trager geweest dan de Fin, maar zette toen de tweede tijd neer. In de tweede training in het donker in Abu Dhabi waren wereldkampioen Lewis Hamilton (tweede op 0,310 seconde) en de twee Ferrariâ€™s van Charles Leclerc en Sebastian Vettel ook sneller.</p>
      <p>Bottas had tegen het einde van de training een aanrijding met de Franse Haas-coureur Romain Grosjean. De bolides van beide coureurs liepen daarbij lichte schade op.</p>
    </article>
  </body>
</html>