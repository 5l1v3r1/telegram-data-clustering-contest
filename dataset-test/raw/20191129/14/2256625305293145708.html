<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159768_1012.html"/>
    <meta property="og:site_name" content="Novsport"/>
    <meta property="article:published_time" content="2019-11-29T14:53:00+00:00"/>
    <meta property="og:title" content="Мо Фара се завръща в Токио в търсене на пето олимпийско злато"/>
    <meta property="og:description" content="36-годишният лекоатлет е действащ шампион на 5000 и 10000 м"/>
  </head>
  <body>
    <article>
      <h1>Мо Фара се завръща в Токио в търсене на пето олимпийско злато</h1>
      <address>
        <time datetime="2019-11-29T14:53:00+00:00">29 Nov 2019, 14:53</time>
      </address>
      <p>36-годишният лекоатлет е действащ шампион на 5000 и 10000 м, въпреки че ще се състезава само в по-дългата дисциплина на Олимпиадата догодина. „Токио 2020, завръщам се на пистата. Изключително развълнуван съм да се завърна обратно на пистата и ще се пробвам на 10000 м. Надявам се, да не съм изгубил. Ще тренирам усилено и ще видя какво мога да направя“, сподели той.<br/><br/>Фара премина към маратона след Световното първенство в Лондон преди две години, но не успя да достигне сериозни резултати. Въпреки че спечели маратона в Чикаго през 2018, поставяйки европейски рекорд от 2:05:11 сек., той бе изправен пред огромното предизвикателство да скъси дистанцията до най-добрите в света. Кениецът Елиуд Кипчоге наскоро след под границата от два часа на Инеос Чалъндж във Виена – 1:59, докато етиопската легенда Кенениса Бекеле е с над три минути по-бърз от Фара на 42 км.<br/><br/>„Наистина бе вълнуващо да се състезавам в маратона в последните 2-3 години. Да спечели маратона в Чикаго беше страхотно – третото ми място в Лондон беше окей, научих много покрай него“, каза още Фара. Представителят на Великобритания грабна злато на 5000 и 10000 м в Лондон 2012 и Рио 2016, като е и шесткратен световен шампион. /БГНЕС</p>
    </article>
  </body>
</html>