<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550907.html/%D9%85%D8%B3%D8%A6%D9%88%D9%84%DB%8C%D9%86-%D8%AF%D8%B1-%D8%AA%D8%B5%D9%85%DB%8C%D9%85-%DA%AF%DB%8C%D8%B1%DB%8C-%D9%87%D8%A7-%D9%85%DB%8C%D8%AF%D8%A7%D9%86-%D8%B1%D8%A7-%D8%A8%D8%B1%D8%A7%DB%8C-%D8%AF%D8%B4%D9%85%D9%86-%D8%A8%D8%A7%D8%B2-%D9%86%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T14:36:00+00:00"/>
    <meta property="og:title" content="مسئولین در تصمیم‌گیری‌ها میدان را برای دشمن باز نکنند"/>
    <meta property="og:description" content="خطیب جمعه شهرکرد گفت: مدیران در تصمیم و تحلیل ها فرصت برای دشمن ایجاد نکنند مثل مردم بصیر باشند و میدان به دشمن ندهند ."/>
  </head>
  <body>
    <article>
      <h1>مسئولین در تصمیم‌گیری‌ها میدان را برای دشمن باز نکنند</h1>
      <h2>خطیب جمعه شهرکرد:</h2>
      <address>
        <time datetime="2019-11-29T14:36:00+00:00">29 Nov 2019, 14:36</time>
      </address>
      <p>خطیب جمعه شهرکرد گفت: مدیران در تصمیم و تحلیل ها فرصت برای دشمن ایجاد نکنند مثل مردم بصیر باشند و میدان به دشمن ندهند .</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.jahanbinnews.ir/">جهانبین نیوز</a>؛ حجت الاسلام و المسلمین محمدعلی نکونام ظهر امروز در خطبه‌های نماز جمعه اظهار کرد: قرآن نیازی به تغییر ندارد ما باید وقایع قرآن را با وقایع روز مقایسه کنیم و از آن ها درس بگیریم.<br/><br/>وی با اشاره به اینکه مقام معظم رهبری می فرمایند نصرت پروردگار با شماست و این درس های قرآن است تصریح کرد:  قرآن، عترت در کنار آن است فهم به روز قرآن مسئله ای است که انسانها می توانند از آن استفاده کنند.<br/><br/>حجت الاسلام و المسلمین نکونام با اشاره به اینکه هشتاد و یکمین سال شهادت سید حسن مدرس این ملا شجاع است بیان داشت: نماینده مجلس باید از شهید مدرس یاد بگیرد باید مومن و شجاع باشد.<br/><br/>وی ادامه داد: مردم باید یک نماینده مومن و شجاع را انتخاب کنند که برای نظام آبرو باشد و آنقدر شجاع باشد که بتواند حق مردم را بگیرد.<br/><br/><b>در انتخابات مجلس بیشتر به ارزشها توجه داشته باشیم </b><br/><br/>حجت الاسلام نکونام با اشاره به اینکه انتخابات آینده مهم است و باید ایندفعه مورد توجه جدی قرار گیرد اظهار کرد: ما  در گام دوم انقلاب  قرار داریم و باید  به ارزشها بیشتر توجه کنیم و به قوم  گرایی، حذب و جناح بازی توجه ای نداشته باشیم.<br/><br/>وی ادامه داد: برای انتخاب نماینده مجلس باید به معیارهای مهم انسانی و انقلابی توجه کرد.<br/><br/>حجت الاسلام نکونام با اشاره به روز جهانی فلسطین گفت: روز جهانی فلسطین هم باید گسترده مورد توجه قرار گیردو باید جای ظالم و مظلوم عوض شود.<br/><br/>وی تاکید کرد : یکی از افتخارات جمهوری اسلامی ایران این بوده  که حامی فلسطین است.<br/><br/>حجت الاسلام  نکونام به فتنه آبان 88 نیز اشاره کرد و گفت: این روز باید در تاریخ انقلاب ثبت شود چراکه دشمن برای اجرای آن ها سال ها برنامه ریزی کرده بودند، برنامه معین تدارک دیدیه بودند، منافع بلند مدت و کوتاه مدت در طرح دیده شده بود ، ضربه های که باید وارد کنند دقیقا دیده شده بود.<br/><br/>طراحی دشمن تارعنکبوتی بود و به فضل الهی  از هم پاشید<br/><br/>حجت الاسلام  نکونام با اذعان بر اینکه دشمن به خیال خود طراحی عمیقی برای از بین بردن انقلاب کرده بود اذعان داشت: در واقع این طراحی  پوچ و تار عنکبوتی بود که به فضل الهی از هم پاشیده شد.<br/><br/>وی با تاکید بر اینکه رهبر معظم انقلاب حکیمانه و به موقع وارد میدان شد گفت: مردم با بصیرت ما نیز در مقابل آشوبگران به موقع به خیابان ها آمدند و تمام نقشه های آن ها را خنثی کردند.<br/><br/>حجت الاسلام  نکونام با تاکید بر اینکه مردم از مسئولین مطالباتی دارند گفت: مسئولین کنترل مستمر و جدی در بازار داشته باشند و اجازه ندهند بیش از این فشار بر روی مردم باشد.<br/><br/>وی خاطر نشان کرد : مسئئولین شجاعانه معایب طرح را بپذیرند و در اصلاح آن توجه داشته باشند.<br/> <br/>انتهای پیام/</p>
    </article>
  </body>
</html>