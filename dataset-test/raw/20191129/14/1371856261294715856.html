<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/giocare-in-borsa-con-gamenet-e-guadagnare-oltre-il-30/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-29T14:46:46+00:00"/>
    <meta property="og:title" content="Giocare in Borsa con Gamenet e guadagnare oltre il 30%"/>
    <meta property="og:description" content="Giocare in Borsa vuole essere un modo simpatico per parlare di Gamenet che è, appunto, una società che opera nel campo dei giochi regolamentati in Italia."/>
  </head>
  <body>
    <article>
      <h1>Giocare in Borsa con Gamenet e guadagnare oltre il 30%</h1>
      <address><time datetime="2019-11-29T14:46:46+00:00">29 Nov 2019, 14:46</time> by <a rel="author">Redazione</a></address>
      <p>Giocare in Borsa vuole essere un modo simpatico per parlare di Gamenet che è, appunto, una società che opera nel campo dei giochi regolamentati in Italia. Chi è un nostro assiduo lettore, infatti, sa che siamo contrari quando si parla di “giocare in Borsa. L’investimento sui mercati finanziari è una cosa seria e va affrontato con la consapevolezza che solo una approccio scientifico e con le probabilità a favore può fare guadagnare soldi agli investitori. Anche nel caso di Gamenet che si occupa di giochi, giocare in Borsa è vietato. Per chi volesse provare il brivido del gioco di azzardo si cimentasse in altri contesti.</p>
      <p>Gamenet è un titolo di cui ci siamo occupati l’ultima volta a fine settembre (<a href="https://www.proiezionidiborsa.it/gamenet-raccomandazioni-sul-titolo-e-prospettive-di-prezzo/">Gamenet: raccomandazioni sul titolo e prospettive di prezzo</a>) quando parlavamo di un titolo da comprare subito in quanto presentava una sottovalutazione di circa il 50%. Da quella data il titolo ha guadagnato “solo” il 20%, per cui ci sono ancora le condizioni per guadagnare soldi comprando le azioni Gamenet.</p>
      <p>Per approfondimenti e notizie sul titolo Gamenet <a href="https://www.proiezionidiborsa.it/tag/gamenet/">clicca qui.</a></p>
      <h3>Le raccomandazioni su Gamenet degli analisti</h3>
      <p>Per gli analisti “giocare in Borsa” con Gamenet è un’ottima opportunità d’investimento e un’azione da comprare. Il consenso medio, infatti, è BUY con prezzo obiettivo medio a 14,83€, in rialzo rispetto all’ultimo articolo, con una sottovalutazione del 14%. E’ interessante notare come anche nel caso della stima più pessimistica, il prezzo obiettivo è tale che alle quotazioni attuali Gamenet è sottovalutato del 8% circa.</p>
      <table bordered="">
        <tr>
          <td>Consenso medio</td>
          <td>BUY</td>
        </tr>
        <tr>
          <td>Numero di analisti</td>
          <td>4</td>
        </tr>
        <tr>
          <td>Prezzo obiettivo medio</td>
          <td>14,83  €</td>
        </tr>
        <tr>
          <td>Ultimo prezzo di chiusura</td>
          <td>13,00  €</td>
        </tr>
        <tr>
          <td>Spread / Prezzo obiettivo massimo</td>
          <td>23,8%</td>
        </tr>
        <tr>
          <td>Spread / Prezzo obiettivo medio</td>
          <td>14,0%</td>
        </tr>
        <tr>
          <td>Spread / Prezzo obiettivo minimo</td>
          <td>7,69%</td>
        </tr>
      </table>
      <h3>Analisi grafica e previsionale</h3>
      <p>Gamenet<a href="https://it.tradingview.com/symbols/MIL-IG/"> (GAME)</a> ha chiuso la seduta del 28 novembre a quota 13,04€ in rialzo dello 0,31% rispetto alla seduta precedente.</p>
      <p>La proiezione in corso sul time frame settimanale è rialzista è ha già raggiunto il suo II° obiettivo di prezzo in area 14€. Questo traguardo ha provocato un ritracciamento delle quotazioni che, però, si è fermato sul primo supporto utile in area 12,736€. Questa prova di forza potrebbe spingere le quotazioni nuovamente in area 14€. Una chiusura settimanale sopra questo livello, poi, aprirebbe le porte a una continuazione del rialzo fino al III° obiettivo di prezzo in area 17,227€.</p>
      <p>La tendenza in corso verrebbe messa in discussione da chiusure settimanali inferiori a 10,694€.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/GAMENET-Settimanale.png"/>
        <figcaption>Gamenet: proiezione rialzista in corso sul time frame settimanale. La linea blu rappresenta i livelli di Running Bisector; la linea rossa i livelli de La Nuova Legge della Vibrazione.</figcaption>
      </figure>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/dove-acquistare-un-titolo-azionario-sottovalutato-di-oltre-il-20/"/>
        <a href="https://www.proiezionidiborsa.it/vendere-generali-potrebbe-essere-uno-degli-affari-di-fine-anno/"/>
        <a href="https://www.proiezionidiborsa.it/comprare-subito-un-titolo-petrolifero-per-esplosione-rialzista-in-arrivo/"/>
      </related>
    </article>
  </body>
</html>