<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550904.html/%D9%86%DA%AF%D8%B0%D8%A7%D8%B1%DB%8C%D9%85-%D8%AF%D8%B4%D9%85%D9%86%D8%A7%D9%86-%D8%A8%DA%AF%D9%88%DB%8C%D9%86%D8%AF-%D8%AA%D8%AD%D8%B1%DB%8C%D9%85-%D8%A7%D9%82%D8%AA%D8%B5%D8%A7%D8%AF%DB%8C-%D8%A7%D8%AB%D8%B1-%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T14:31:00+00:00"/>
    <meta property="og:title" content="نگذاریم دشمنان بگویند تحریم اقتصادی اثر کرده است"/>
    <meta property="og:description" content="در خطبه های امروز نمازجمعه خراسان رضوی بر بهبود معیشت مردم و ریسدگی مسئولان برای تنظیم قیمت‌ها تاکید شد."/>
  </head>
  <body>
    <article>
      <h1>نگذاریم دشمنان بگویند تحریم اقتصادی اثر کرده است</h1>
      <h2>در خطبه‌های نماز جمعه خراسان رضوی مطرح شد؛</h2>
      <address>
        <time datetime="2019-11-29T14:31:00+00:00">29 Nov 2019, 14:31</time>
      </address>
      <p>در خطبه های امروز نمازجمعه خراسان رضوی بر بهبود معیشت مردم و ریسدگی مسئولان برای تنظیم قیمت‌ها تاکید شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>، ظهر امروز نماز عبادی سیاسی جمعه در سراسر خراسان رضوی با حضور گسترده کردم برگزار شد، در خطبه های نماز جمعه این هفته بر بهبود معیشت مردم و ریسدگی مسئولان برای تنظیم قیمت ها تاکید شد.</p>
      <p>
        <b>آیت الله علم الهدی:</b>
      </p>
      <p>
        <b>نگذاریم دشمنان بگویند تحریم اقتصادی اثر کرده است/ دستگاه‌های امنیتی جلو حرام‌خوری‌ها و سودجویی‌ها را بگیرند</b>
      </p>
      <p>آیت‌الله سیداحمد علم‌الهدی ظهر امروز در خطبه‌های نماز جمعه مشهد مقدس که در جوار بارگاه رضوی برگزار شد اظهار داشت: کسی که  از حد اعتدال خارج است همه چیز آن حرام است، هر مقداری بخورد غذای حرام خورده است، هر مقدار بپوشد لباس حرام پوشیده است، این فرمایش امام صادق(ع) است که کل مصرف او حرام می‌شود، چرا که مال مال او نیست مال خدا است.</p>
      <p>وی در ادامه خاطرنشان کرد: بودجه کشوری ما نیز باید بر اساس اعتدال مصرف شود، بیشتر باید در بودجه کشوری رعایت کنیم تا زندگی شخصی خودمان، این بیت‌المال مسلمین است، بودجه مهم نیست، برنامه مهم است، این برنامه برای مردم می‌خواهد اجرا شود و در زندگی اجتماعی مردم و آبادانی کشور موثر است اما شاهد این هستیم که اصراف در برنامه‌ها اتفاق می‌افتد.</p>
      <p>امام جمعه مشهد مقدس در ادامه تصریح کرد: آفت اعتدال اقتصادی  این تبلیغات صدا و سیما و اجناس و کالاهاست که مردم را تهییج بر اصراف می‌کند که زندگی تجملانه داشته باشید این تحریک در مصرف است و با اعتدال اقتصادی نمی‌سازد.</p>
      <p>وی اضافه کرد: از یک طرف اسلام به ما می‌گوید اعتدال در مصرف از طرف دیگر عوامل تحریک در مصرف در جامعه وجود دارد و این باعث گرانی‌ها و دغدغده‌ها در زندگی شده است، خرج زندگی نباید بی‌بند‌ و‌ بار باشد، لذا همه عیش‌ها و شادی‌های یک زن و مرد جوان در طلایی‌ترین دوره عمرشان قربانی این مصرف‌گرایی می‌شود.</p>
      <p>نماینده ولی‌فقیه در خراسان رضوی با اشاره به حرکت عظیم مردم در راهپیمایی علیه اشرار گفت: ارزشمندی این حرکت به جایی رسید که مقام معظم رهبری فرمودند «من سپاسگزارم از این حرکت مردم، عظمت حرکت مردمی را ثابت می‌کند من کسی نیستم که تشکر کنم خدا شاکر است از این مردم است». وقتی نایب امام زمان می‌گوید خدا شاکر است از عمل شما، یعنی ارزشمندترین عبادتی است که مقبول خدا قرار گرفته است.</p>
      <p>وی با اشاره به اینکه شاکر بودن خدا مثل شاکر بودن بنده خدا نیست بیان کرد: شاکر بودن خدا یک تشکر خشک و خالی نیست، انواع سعادت‌های اخروی و ابدی به‌دنبال آن است.</p>
      <p>امام جمعه مشهد مقدس ادامه داد: آن‌هایی که این حرف‌ها را قبول ندارند، دموکراسی و مردم سالاری را که قبول دارند، مردم سالاری دینی که در نظام ما که تبلورش  حضور مردم در صحنه نظام است، در هیچ نظامی، مکتبی و دکترین سیاسی سابقه ندارد.</p>
      <p>وی افزود: شما آمدید جان این نظام را هدف گرفتید، دموکراسی قدسی تنها به حق مشارکت نمی‌آیند، معتقند به عنوان عبادت در صحنه می‌آیند، به عنوان عملی که رابطه آن‌ها را با خدا مستحکم می‌کند در صحنه حضور پیدا می‌کنند، این یک دموکراسی قدسی است.</p>
      <p>نماینده ولی‌فقیه در خراسان رضوی ادامه داد: مردمی که اینقدر عزیز و ارزشمند هستند، نباید در طرح‌های مدیریتی کشور غافلگیر شوند، این یک گناه نابخشودنی است و هم خلاف انسانیت و اسلامیت است.</p>
      <p>علم‌الهدی با اشاره به اینکه مهار مصرف بنزین تنها عارضه‌اش مسائل امنیتی نبوده و نیست گفت: اصلاح قیمت بنزین عارضه امنیتی دارد اما از مردم نباید بترسیم، مردمی که اینقدر با صمیمیت در عرصه حضور دارند، آن وقت ما بیاییم به دستگاه امنیتی واگذار کنیم؟ این فکر با صمیمیت مردم نسبت به نظام منافات دارد.</p>
      <p>وی اضافه کرد: این عارضه امنیتی اصلاح قیمت بنزین فقط مربوط به عوامل اجنبی‌پرست و دشمن است، این‌ها از هر موقعیتی استفاده می‌کنند تا خرابکاری کنند اما این عارضه فرعی و جنبی است. مردم ما مردم هشیار هستند و دستگاه‌های امنیتی ما مراقب اوضاع هستند.</p>
      <p>امام جمعه مشهد مقدس در ادامه گفت:  تنها کشوری که قدرت استکباری و شیطانی درصدد براندازی او هست ما هستیم، ما آمریکا و اسرائیل را بدبخت کردیم.</p>
      <p>علم‌الهدی با اشاره به اینکه در این اتفاقات مشهد سیبل دشمن بود، گفت: اگر این آمادگی که در مشهد بود در همه کشور بود، مشکلی در کشور به وجود نمی‌آمد، اما هماهنگی دستگاه‌های امنیتی ما با یکدیگر و با دستگاه قضایی در این شهر و استان و آمادگی مردم ما و بسیج قهرمان ما کار را به جایی رساند که کوچکترین مشکلی در مشهد به وجود نیامد.</p>
      <p>وی با اشاره به اینکه اصلاح قیمت بنزین، عارضه‌اش اقتصادی و معیشتی است گفت: اشراری که در مقابل اصلاح قیمت بنزین هستند، این‌ها هنوز  وجود دارند، مسئله گرانی برداشته نشد، عارضه قیمت بنزین همچنان در دست یک عده سودجود دارد انجام می‌گیرد و کاری هم نشده است.</p>
      <p>نماینده ولی‌فقیه در خراسان رضوی گفت: تنظیم بازار وظیفه دولت است، اما پیشگیری از جرم وظیفه دستگاه قضایی است و باید با ضابطینی که دستگاه‌های امنیتی هستند جلو حرام‌خوری‌ها و سودجویی‌ها را بگیرند.</p>
      <p>وی ادامه داد: مردم در تنگناهای معیشتی هستند، نگذاریم دشمنان بگویند تحریم اقتصادی اثر کرده است، تمام فروشگاه‌ها ما پر است و هیچ کمبودی در کشور وجود ندارد اما دزدی و حرام‌خواری مردم را مستاصل می‌کند.</p>
      <p> </p>
      <p>
        <b>امام جمعه رشتخوار:</b>
      </p>
      <p>
        <b>کاندیدهای انتخابات مجلس زندگی آیت الله مدرس را الگوی کار خود قرار دهند/ بار دیگر بصیرت مردم فتنه دشمن را خاموش کرد</b>
      </p>
      <p>حجت الاسلام حسن جهانشیری امام جمعه رشتخوار ظهر امروز در جمع پرشور نمازگزاران این هفته مسجد علی ابن ای طالب(ع) رشتخوار با اشاره به قرار گرفتن در آستانه 10 آذر ماه روز مجلس و آغاز ثبت نام کاندیدهای مجلس شورای اسلامی در کشور گفت: مردم باید حواسشان باشد، ما در شرایط کنونی نیازمند نماینده ای انقلابی و وظیفه شناس هستیم.<br/><br/><br/>امام جمعه رشتخوار در ادامه این مطلب نیز با توصیه به کاندیدهای مجلس شورای اسلامی گفت: یکی از معیارهای کسی که می خواهد در انتخابات مجلس شرکت کند داشتن توان انجام کار است، باید شخص ببیند توان علمی، مدیریتی، عقل و اندیشه لازم در جهت انجام امورات را به نحو احسنت دارد و می تواند از حق مردم و یک جامعه دفاع کند، آنگاه پا در عرصه انتخابات بگذارد.<br/><br/><br/>وی در ادامه همین مطلب نیز با تاکید بر اینکه کاندیدها انتخابات مجلس باید زندگی آیت الله مدرس را به عنوان الگوی کاری خود قرار دهند، اظهار داشت: آیت الله مدرس از لحظه ای که وارد مجلس شورای اسلامی شدند هیچ تغییری در زندگیشان ایجاد نشد، تنها دلیل حضور آیت االه مدرس در مجلس شورای اسلامی مر قانون و نظارت بر عملکرد دولت بود، ما امروز نیازمند یک نماینده انقلابی هستیم که مدافع حق مردم، انقلاب و سرباز گوش به فرمان ولایت فقیه باشد.<br/><br/><br/>خطیب نماز جمعه رشتخوار با اشاره به اهمیت انتخابات 2 اسفند امسال در کشور گفت: مشارکت حداکثری مردم درانتخابات در آغاز گام دوم انقلاب از اهمیت بسیار بالایی برخوردار است، اینکه در آغاز 40 ساله دوم انقلاب با تمام توان در صحنه حاضر باشیم، از جایگاه مهمی برای کشور برخودار است.<br/><br/><br/>امام جمعه رشتخوار همچنین در ادامه با اشاره به اینکه مسئولان ما باید با تمام توان در جهت رفع مشکلات امروز مردم و کشور تلاش کنند، افزود: مسئولان باید با تمام توان رسیدگی به حقوق مردم را در نظر داشته باشند.<br/><br/>وی با توجه به اتفاقات ناگوار اخیر در برخی از نقاط کشور نیز، گفت: الحمدلله نیروهای بسیجی و مردمی ما حوادث اخیر هدایت شده از سوی دشمن در کشور را به خوبی مدیریت کردند و بار دیگر با بصیرت خود فتنه دشمن را خنثی کردند.<br/><br/><br/>وی همچنین در رابطه با بحث مصون سازی اقتصادی کشور نیز گفت:  تکیه بر توان داخلی در جهت رونق تولید، بهره برداری حداکثری از نیروی انسانی موجود در کشور، استفاده از ظرفیت های نهفته مردمی و ... در کشور امروز بسیاری از مشکلات اقتصادی کشور را برطرف خواهخد کرد.<br/><br/><br/>حجت السلام جهانشیری در پایان با توصیه به مسئولان نیز گفت: طبق فرمایش رهبر کبیر انقلاب اسلامی حضرت امام خمینی(ره) توصیه ما امروز به مسئولان عزیز این است که درخط ولایت فقیه حرکت کنند که به مملکت ما آسیبی نرسد، مسئولان مشکلاتی نیز اگر هست اعتماد سازی کنند و واقعیت ها را با مردم درمیان بگذراند.<br/><br/> </p>
      <p>
        <b>امام جمعه قوچان:</b>
      </p>
      <p>
        <b>هیچ توجیهی از سوی مسئولین برای گرانی کالاها پذیرفتنی نیست</b>
      </p>
      <p>حجت الاسلام والمسلمین محمدعلی دستجردی، امام جمعه قوچان، ظهر امروز در خطبه های نماز جمعه این شهرستان ضمن تبریک هفته بسیج و گرامیداشت روز همبستگی با مردم فلسطین اظهار داشت: در هشتم آذرماه، سازمان ملل، کشور فلسطین را میان عبری ها و عربی ها تقسیم کرد که با مقاومت مردم فلسطین این طرح به طور کامل اجرا نشد و قطعا این مقاومت نتیجه بخش خواهد بود.</p>
      <p>وی فلسفه سازمان ملل را حمایت از مظلومین جهان دانست و افزود: متاسفانه سازمان ملل بر خلاف منشور و فلسفه وجودی خود به گرگی درنده و سازمانی چپاولگر تبدیل شده است و به راحتی مظلومین جهان را زیرپا له می کند، اما خوشبختانه ایران اسلامی در دوقطبی جهانی مستکبر و مظلومین، دکترین جدیدی را پایه گذاری و قطب سومی را تعریف کرده است.</p>
      <p>وی با اشاره به ضرورت توسعه و ترویج بیمه در جامعه نیز ادامه داد: اهمیت بیمه به قدری است که از زمان امیرالمومنین علی علیه السلام به آن توصیه شده است و معتقدیم بیمه بسیاری از معضلات جامعه را برطرف کند اما متاسفانه در جامعه شاهد برخی سواستفاده ها از بیمه هستیم و گاهی اوقات برخی افراد با توجیه برخی مسائل و ایجاد تصادف های ساختگی اقدام به کسب درآمد نامشروع از این طریق می کنند.</p>
      <p>خطیب نمازجمعه قوچان با اشاره به طرح آغاز غربالگری بیماری ایدز نیز خاطرنشان کرد: بیماری ایدز از راه های مختلف به ویژه روابط جنسی نامتعارف می تواند به انسان سرایت کند اما حضور در طرح غربالگری بیماری ایدز می بایست ترویج شود زیرا در بسیاری از موارد این بیماری به دلیل عدم رعایت مسائل پزشکی و بهداشتی منتقل و فرد ناقل ویروس اچ آی وی شود و خود فرد در جریان آن نباشد.</p>
      <p>حجت الاسلام والمسلمین دستجردی با اشاره به فرارسیدن زمان ثبت نام کاندیداهای انتخابات مجلس شورای اسلامی یادآور شد: در زمان لازم و با شفافیت کامل پیرامون انتخابات صحبت خواهم کرد اما در این دوره از انتخابات تحت هیچ شرایطی نباید مماشت کرد و می بایست تلاش همگان بر آن باشد که شاهد مجلسی در تراز انقلاب اسلامی باشیم.</p>
      <p>وی با بیان اینکه دوره وعده های دروغین گذشت، تصریح کرد: توجه به شاخصه های انتخاب نماینده تراز انقلاب اسلامی از سوی مردم و توجه نهادهای نظارتی برای تایید صلاحیت ها بسیار مهم و ضروری است.</p>
      <p>وی با بیان اینکه جریان فکری بسیج مبتنی بر مقاومت است، گفت: در جنگ نرم با سازوکار و برنامه ریزی دقیق می بایست با دشمن مقابله کرد و از رفتارهای چکشی پرهیز کرد و در موضوعات مختلف نباید شاهد موازی کاری باشیم زیرا یکی از راهبردهای بسیج هم افزایی برای توسعه و پیشبرد اهداف انقلاب است.</p>
      <p>رئیس شورای فرهنگ عمومی قوچان تقویت ارتباط بسیج با مساجد را ضروری دانست و بیان داشت: بسیج می بایست چابک باشد و تهدیدها را به فرصت تبدیل کند و همچنین اطلاعرسانی خدمات بسیج به مردم نیز یک ضرورت می دانیم.</p>
      <p>وی ضمن تشکر از مردم ولایتمدار قوچان در حمایت از امنیت و انقلاب در جریان آشوب های اخیر تصریح کرد: جریان ضد انقلاب هشت بار برای ایجاد تظاهرات و آشوب در قوچان فراخوان داد اما مردم ولایتمدار قوچان با بصیرت و خویشتنداری، نقشه دشمنان را نقش برآب کرد.</p>
      <p>حجت الاسلام والمسلمین دستجردی با انتقاد از کج سلیقگی برخی مسئولین در جریان افزایش قیمت بنزین بیان داشت: دشمن از سال 96 در حال رصد وضعیت کشور برای ایجاد اغتشاش و آشوب در زمان مناسب بود و معتقدیم اگر دولت در طول هشت سال اخیر  بصورت پلکانی قیمت بنزین را افزایش می داد شاهد چنین اتفاقاتی نبودیم و خوشبختانه فرمایشات مقام معظم رهبری(مدظله العالی) با حمایت از این تصمیم سران قوا، به این مساله پایان داد.</p>
      <p>خطیب نماز جمعه قوچان با انتقاد از سخنان رئیس جمهور که اعلام کرده بود که از زمان افزایش قیمت بنزین و سهمیه بندی خبر نداشت، گفت: مسئولین می بایست در چنین شرایطی در برابر حوادث و مسائل انقلاب سینه سپر کنند نه اینکه بیان کنند خبری نداشته اند و اگر واقعا از این موضوع خبر نداشته اند پس به چه دردی می خورند و چرا باید در این مسئولیت باشند؟</p>
      <p>امام جمعه قوچان افزایش نظارت ها برای جلوگیری از افزایش قیمت کالاها را ضروری دانست تاکید کرد: اگر شاهد افزایش قیمت کالا و خدمات به بهانه افزایش قیمت بنزین باشیم، تنها کسی را مقصر این شرایط خواهیم دانست مسئولین خواهند بود و مسئولین نظارتی بدانند که ما دیگر از آنها توجیهی را قبول نخواهیم کرد.</p>
      <p> </p>
      <p>
        <b>امام جمعه قوچان:</b>
      </p>
      <p>
        <b>هیچ توجیهی از سوی مسئولین برای گرانی کالاها پذیرفتنی نیست</b>
      </p>
      <p> حجت الاسلام والمسلمین محمدعلی دستجردی، امام جمعه قوچان، ظهر امروز در خطبه های نماز جمعه این شهرستان ضمن تبریک هفته بسیج و گرامیداشت روز همبستگی با مردم فلسطین اظهار داشت: در هشتم آذرماه، سازمان ملل، کشور فلسطین را میان عبری ها و عربی ها تقسیم کرد که با مقاومت مردم فلسطین این طرح به طور کامل اجرا نشد و قطعا این مقاومت نتیجه بخش خواهد بود.</p>
      <p>وی فلسفه سازمان ملل را حمایت از مظلومین جهان دانست و افزود: متاسفانه سازمان ملل بر خلاف منشور و فلسفه وجودی خود به گرگی درنده و سازمانی چپاولگر تبدیل شده است و به راحتی مظلومین جهان را زیرپا له می کند، اما خوشبختانه ایران اسلامی در دوقطبی جهانی مستکبر و مظلومین، دکترین جدیدی را پایه گذاری و قطب سومی را تعریف کرده است.</p>
      <p>وی با اشاره به ضرورت توسعه و ترویج بیمه در جامعه نیز ادامه داد: اهمیت بیمه به قدری است که از زمان امیرالمومنین علی علیه السلام به آن توصیه شده است و معتقدیم بیمه بسیاری از معضلات جامعه را برطرف کند اما متاسفانه در جامعه شاهد برخی سواستفاده ها از بیمه هستیم و گاهی اوقات برخی افراد با توجیه برخی مسائل و ایجاد تصادف های ساختگی اقدام به کسب درآمد نامشروع از این طریق می کنند.</p>
      <p>خطیب نمازجمعه قوچان با اشاره به طرح آغاز غربالگری بیماری ایدز نیز خاطرنشان کرد: بیماری ایدز از راه های مختلف به ویژه روابط جنسی نامتعارف می تواند به انسان سرایت کند اما حضور در طرح غربالگری بیماری ایدز می بایست ترویج شود زیرا در بسیاری از موارد این بیماری به دلیل عدم رعایت مسائل پزشکی و بهداشتی منتقل و فرد ناقل ویروس اچ آی وی شود و خود فرد در جریان آن نباشد.</p>
      <p>حجت الاسلام والمسلمین دستجردی با اشاره به فرارسیدن زمان ثبت نام کاندیداهای انتخابات مجلس شورای اسلامی یادآور شد: در زمان لازم و با شفافیت کامل پیرامون انتخابات صحبت خواهم کرد اما در این دوره از انتخابات تحت هیچ شرایطی نباید مماشت کرد و می بایست تلاش همگان بر آن باشد که شاهد مجلسی در تراز انقلاب اسلامی باشیم.</p>
      <p>وی با بیان اینکه دوره وعده های دروغین گذشت، تصریح کرد: توجه به شاخصه های انتخاب نماینده تراز انقلاب اسلامی از سوی مردم و توجه نهادهای نظارتی برای تایید صلاحیت ها بسیار مهم و ضروری است.</p>
      <p>وی با بیان اینکه جریان فکری بسیج مبتنی بر مقاومت است، گفت: در جنگ نرم با سازوکار و برنامه ریزی دقیق می بایست با دشمن مقابله کرد و از رفتارهای چکشی پرهیز کرد و در موضوعات مختلف نباید شاهد موازی کاری باشیم زیرا یکی از راهبردهای بسیج هم افزایی برای توسعه و پیشبرد اهداف انقلاب است.</p>
      <p>رئیس شورای فرهنگ عمومی قوچان تقویت ارتباط بسیج با مساجد را ضروری دانست و بیان داشت: بسیج می بایست چابک باشد و تهدیدها را به فرصت تبدیل کند و همچنین اطلاعرسانی خدمات بسیج به مردم نیز یک ضرورت می دانیم.</p>
      <p>وی ضمن تشکر از مردم ولایتمدار قوچان در حمایت از امنیت و انقلاب در جریان آشوب های اخیر تصریح کرد: جریان ضد انقلاب هشت بار برای ایجاد تظاهرات و آشوب در قوچان فراخوان داد اما مردم ولایتمدار قوچان با بصیرت و خویشتنداری، نقشه دشمنان را نقش برآب کرد.</p>
      <p>حجت الاسلام والمسلمین دستجردی با انتقاد از کج سلیقگی برخی مسئولین در جریان افزایش قیمت بنزین بیان داشت: دشمن از سال 96 در حال رصد وضعیت کشور برای ایجاد اغتشاش و آشوب در زمان مناسب بود و معتقدیم اگر دولت در طول هشت سال اخیر  بصورت پلکانی قیمت بنزین را افزایش می داد شاهد چنین اتفاقاتی نبودیم و خوشبختانه فرمایشات مقام معظم رهبری(مدظله العالی) با حمایت از این تصمیم سران قوا، به این مساله پایان داد.</p>
      <p>خطیب نماز جمعه قوچان با انتقاد از سخنان رئیس جمهور که اعلام کرده بود که از زمان افزایش قیمت بنزین و سهمیه بندی خبر نداشت، گفت: مسئولین می بایست در چنین شرایطی در برابر حوادث و مسائل انقلاب سینه سپر کنند نه اینکه بیان کنند خبری نداشته اند و اگر واقعا از این موضوع خبر نداشته اند پس به چه دردی می خورند و چرا باید در این مسئولیت باشند؟</p>
      <p>امام جمعه قوچان افزایش نظارت ها برای جلوگیری از افزایش قیمت کالاها را ضروری دانست تاکید کرد: اگر شاهد افزایش قیمت کالا و خدمات به بهانه افزایش قیمت بنزین باشیم، تنها کسی را مقصر این شرایط خواهیم دانست مسئولین خواهند بود و مسئولین نظارتی بدانند که ما دیگر از آنها توجیهی را قبول نخواهیم کرد.</p>
      <p> </p>
      <p>
        <b>امام جمعه کاشمر:</b>
      </p>
      <p>
        <b>آیت الله مدرس شهید سیاست و دیانت بود / نمایندگان مجلس باید از شهید مدرس الگو بگیرند و درگیر جوسازی ها و تهدیدها نباشند</b>
      </p>
      <p>حجت الاسلام سید محمدکاظم طباطبایی، امام جمعه کاشمر در خطبه های نماز جمعه این شهرستان اظهار داشت: در آشوب های اخیر مردم بودند که علیه بی عدالتی، اغتشاش و محکوم کردن فتنه، بدون هیچ اطلاعیه و فراخوانی قیام کردند.</p>
      <p>وی همچنین خاطرنشان کرد: مردم وقتی متوجه شدند فتنه ای در کار است ابتدا صف خود را از اغتشاشگران جدا کردند و بعد به صحنه آمدند و از فرمایش رهبر خود مبنی بر هوشیار بودن و جداکردن صف خود از اعتشاشگران حمایت کردند.</p>
      <p> خطیب جمعه کاشمر با بیان اینکه این هوشیاری باید استمرار داشته باشد زیرا هر لحظه ممکن است توطئه ای در کار باشد، تصریح کرد: هیچ عاملی در دنیا برای نگه داشتن مردم در هر صحنه ای برای اقامه عدل و دفع فتنه ها نافذ تر از فرمان ولی فقیه نیست.</p>
      <p>وی با تاکید بر اینکه مردم زمانی که حرف دین، خدا، رهبر و اقتدار پیش می آید با قدرت در صحنه حاضر می شوند، اذعان کرد: هدایت ها و رهبری های امام جامعه باعث می شود که مردم در صحنه باشند و برای اقامه عدل تلاش کنند.</p>
      <p>طباطبایی با اشاره به سالروز شهادت آیت مدرس (ره)، شهید سیاست و دیانت، عنوان کرد: انصافاً ما آن طور که باید شهید مدرس را نشناخته ایم با توجه به این که در کنار این عالم وارسته هستیم و باید شخصیت شهید مدرس به مردم به خصوص نسل جوان معرفی شود.</p>
      <p>وی با بیان اینکه خیلی از روشنفکرنماها در زمان مدرس می گفتند که دین از سیاست جداست ولی مدرس گفت دیانت ما عین سیاست ما و سیاست ما عین دیانت ما است، تشریح کرد: مدرس اعتقاد واقعی به ولی فقیه داشت و پیش بینی می کند که روزی حکومت اسلامی در ایران به واسطه ولی فقیه تشکیل می شود.</p>
      <p>امام جمعه کاشمر با تاکید بر اینکه شهید مدرس در مجلس بر اساس ایمان و باور خودش از لوایح دفاع یا انتقاد می کرد و درگیر جوسازی، تهدید و ... نمی شد و دنبال رو غربی ها نبود، بیان کرد: برخی نمایندگان متاسفانه در مجلس می گویند اگر Fatf اجرا نشود وضع ما بد می شود.</p>
      <p>وی با اشاره به اینکه نمایندگان باید از مدرس الگو بگیرند که یک تنه از قانون خدا دفاع می کرد، تاکید کرد: نماینده باید از دین مردم دفاع کنند مردم واقعا افرادی می خواهند که از حقوق، باورها و ارزشهای مردم در مجلس دفاع کند.</p>
      <p> </p>
      <p>
        <b>امام جمعه خلیل آباد:</b>
      </p>
      <p>
        <b>دشمنان به دنبال عوض کردن جای شهید و جلاد هستند / قوه قضائیه عناصر اصلی و فرعی آشوب های اخیر زودتر مجازات کند</b>
      </p>
      <p>حجت الاسلام علی ناهیدی، امام جمعه خلیل آباد ظهر امروز در خطبه های نماز جمعه این شهرستان با اشاره به آشوب های اخیر کشور، اظهار داشت: سخنان مقام معظم رهبری آب سردی بر شعله های اغتشاشگران بود.</p>
      <p>وی با بیان اینکه فرمایشات مقام معظم رهبری به چند بُعد توجه داشت و در این پیام از ساختارهای قانونی و دولت مستقر حمایت کردند، افزود: وقتی تصمیمی را سران قوا گرفتند مقام معظم رهبری از این تصمیم حمایت کردند و مشابه آن در زمان امام (ره) و دفاع مقدس و بحث آتش بس را دیده ایم.</p>
      <p>خطیب جمعه خلیل آباد با تاکید بر اینکه اگر حمایت رهبری نبود یک نوع اختلاف و جدایی بین سران قوا پیش می آمد که با این حمایت همان اتحاد و انسجام حفظ شد، خاطرنشان کرد: مقام معظم رهبری تأیید کردند که مردم مشکلات و نارضایتی دارند و از اعتراض به حق مردم حمایت کردند.</p>
      <p>وی با اشاره به اینکه سخنرانی مقام معظم رهبری بهانه های فرصت طلبان را خنثی کرد و مردم راه خود را از فرصت طلب‌ها جدا کردند، تصریح کرد: مردم به استکبار جهانی جواب دندان شکنی دادند و دنیا متوجه شد که این قدرت های پوشالی پس از شکست های سیاسی، نظامی و امنیتی در آشوب های نیابتی هم شکست خورده اند.</p>
      <p>ناهیدی با بیان اینکه اصل موضوع هدفمندی یارانه ها و سهمیه بندی بنزین مورد تأکید همگانی است و مقام معظم رهبری به درستی بر آن صحه گذاشتند، اذعان کرد: دولت سالانه 900 هزار میلیارد تومان یارانه پنهان پرداخت می کند که 300 هزار میلیارد آن مخصوص یارانه پنهان انرژی است.</p>
      <p>وی با تاکید بر اینکه یارانه انرژی در سال جاری ده برابر بودجه عمرانی کشور بود و اکثر آن صرف افراد ثروتمند می شده است، عنوان کرد: بخشی از انرژی ما قاچاق می شود و در داخل هم مصرف بهینه سوخت انجام نمی شود و اگر بنزین سهمیه بندی نمی شد در عرض سه سال دوباره به واردکننده بنزین تبدیل می شدیم.</p>
      <p>امام جمعه خلیل آباد با بیان اینکه اگر این اتفاقات با مردم در میان گذاشته می شد و مردم را قانع می کردند مطمئناً شاهد این همه تبعات منفی در کشور نبودیم، تشریح کرد: انتظار بود دولت قبل از این اتفاق با فراهم کردن زیرساخت ها نظیر افزایش جایگاه CNG و خودروهای گاز سوز، پرداخت یارانه حمایتی قبل از اجرای طرح و... رخ می داد.</p>
      <p>وی همچنین در ادامه بیان کرد: برخی از نمایندگان به جای فراهم کردن طرح های دو و سه فوریتی و برخی استعفاهای نابهنگام، با تدابیر مناسب تر در مورد چگونگی طرح باید برای تداوم یا اصلاحات مورد نظر در فرصت مناسب اقدام می کردند.</p>
      <p>حجت الاسلام ناهیدی با اشاره به اینکه دولت باید برای جلوگیری از افزایش قیمت ها در کالاهای دیگر اقدام کند، تاکید کرد: علاوه بر دولت، مجلس و قوه قضاییه از طریق مجاری در اختیار خود و ابزار نظارتی خود بر روند اجرای این طرح به درستی نظارت کنند.</p>
      <p>وی ادامه داد: نظارت بر ساخت خودروها و قطعات نامرغوب و توسعه تجهیزات سوخت ارزان نظیر گاز، جلوگیری از فرار مالیاتی و... در این قسمت قابل توجه است و باید از نظرات کارشناسان صاحب نظر مؤمن و انقلابی و جوان استفاده کنند.</p>
      <p>خطیب جمعه خلیل آباد با تاکید بر اینکه مسئولان مربوطه برای درد دل‌های مردم گوش باشند و اشتباهات خود را بپذیرند و عذرخواهی لازم را داشته باشند، ابراز کرد: قوه قضائیه باید عناصر اصلی و فرعی که خسارت های جانی و مالی زیادی به کشور وارد کردند را هر چه زودتر متناسب با جرم خود مجازت کنند.</p>
      <p>وی در پایان خاطرنشان کرد: رسانه های داخلی و مردم باید مراقب باشند که دشمنان با فضا سازی نادرست دوباره به دنبال عوض کردن جای شهید و جلاد هستند و اغتشاشگران داعشی صفت را مظلوم جلوه دهند.</p>
      <p> </p>
      <p>
        <b>امام جمعه درگز:</b>
      </p>
      <p>
        <b>چرا دست شما در جیب قشر ضعیف جامعه است ولی با ثروتمندان کاری ندارید</b>
      </p>
      <p>حجت الاسلام محمدحسین ایروانی در خطبه های نماز جمعه 8 آذر ضمن توصیه نمازگزاران به رعایت تقوای الهی اظهار کرد: هر کس نسبت به مردم بی باک و نسبت به آبروی خود بی توجه باشد؛ قطعا نسبت به خدا هم بی تقوا خواهد بود.</p>
      <p>وی انسانهای منافق را از جمله بدترین بندگان خدا دانست و گفت: منافق کسی است که پیش روی انسان چاپلوسی کرده و پشت سر او بدگویی می کند؛ اگر نعمتی به کسی برسد حسادت کرده و اگر دوست او در سختی و مشکلات بیفتد زخم زبان می زند؛ این افراد بدترین بندگان خدا هستند.</p>
      <p>امام جمعه درگز با اشاره به روز همبستگی با ملت مظلوم فلسطین تصریح کرد: رژیم جعلی صهیونیستی با ظلم های فراوان و زیاده خواهی، شرایط سختی برای مردم فلسطین فراهم کرده؛ مسلمانان جهان و ملت بزرگ ایران هیچ گاه فراموش نمی کنند که فلسطین مسئله اصلی و اول جهان اسلام و حذف رژیم صهیونیستی دغدغه اصلی آنان است.</p>
      <p>حجت الاسلام ایروانی با تبریک روز مجلس ابراز کرد: مجلس جایگاه بسیار مهمی را در نظام اسلامی ما دارد؛ لذا هر رایی که به صندوق می اندازیم امانت شرعی است و روز قیامت باید بابت انتخاب خود به درگاه خدا پاسخگو باشیم؛ ما نیاز به مجلس مردمی داریم، مجلسی که در اختیار دولت باشد کارآمد نیست. نماینده مجلس باید ضد استکبار، حامی جبهه ولایت و یک شخص توانمند و مشرف به خواسته های مردم باشد.</p>
      <p>وی مالیات را یکی از ظرفیت های مهم تامین بودجه کشور دانست و تصریح کرد: دولت به بهانه عدم سرک کشیدن به حساب های مردم از اجرای دقیق قانون مالیات و جلوگیری از فرار مالیاتی ثروتمندان جامعه سرباز می زند اما نوبه به پرداخت یارانه معیشتی که می رسد ریز حسابهای مردم را بررسی می کند؛ این چه تدبیر و امید و صداقتی است که شما دارید؟</p>
      <p>امام جمعه درگز خطاب به مدیران دولتی افزود: چرا از راههایی مثل واحدهای مسکونی خالی، سود سپرده های بانکی، دلالان بازارهای غیر مولد مثل ارز و طلا و خودرو که غالبا مربوط به ثروتمندان است مالیات نمی گیرید و دست شما در جیب قشر ضعیف جامعه است؟ این تناقض رفتاری را چگونه باید باور کنیم؟</p>
      <p>حجت الاسلام ایروانی با اشاره به دیدار مقام معظم رهبری با بسیجیان گفت: بسیج نهاد تبدیل کننده تهدیدها به فرصت هاست؛ هر چقدر دشمن ما را تهدید و تحریم کرد، روحیه بسیجی و تفکر جهادی مدیران و جوانان ما این تهدید ها را به بهترین فرصت تبدیل کرد.</p>
      <p>وی در پایان خاطرنشان کرد: اتفاقات اخیر یک توطئه عمیق و خطرناکی بود که ملت بزرگ ایران با نمایش پرشکوه خود و بسیج و نیروهای انتظامی با بودن در کنار مردم حرکت دشمن را نابود کردند؛ بسیج به همان دلیل که برای مردم و کشور بسیار مهم است، به شدت در معرض توطئه و نفوذ دشمن قرار داشته و باید مراقبت کرد که این حرکت عظیم مورد طعمه دشمن قرار نگیرد.</p>
      <p> </p>
      <p>
        <b>امام جمعه تربت حیدریه:</b>
      </p>
      <p>
        <b>مردم برای حفظ نظام اسلامی با بصیرت به میدان آمدند/مسئولان با بی تدبیری خود مشکلات معیشتی مردم را بیشتر نکنند</b>
      </p>
      <p>حجت الاسلام محمدرضا عصمتی در آئین خطبه های نماز جمعه تربت حیدریه اظهار کرد: حفظ نظام هم به حضور در عرصه های مختلف مردم و هم حمایت از مسوولان و همچنین خدمت صادقانه و مجاهدانه کارگزاران نظام به مردم بستگی دارد.</p>
      <p>وی تصریح کرد: حمایت مردم حضور با بصیرت در صحنه هاست که هرگاه دشمن فتنه گری کرد و یا جنگ و تهدیدی راه انداخت در مقابل توطئه دشمن این حضور آگاهانه مردم نقش آفرین و مهم بوده است.</p>
      <p>رییس حوزه علمیه مرحوم هراتی خاطر نشان کرد: در فتنه اخیر که دشمنان آن را برنامه ریزی کرده بودند تا نظام را به چالش بکشند، با گفتار حکیمانه مقام عظمای ولایت و با بصیرت امت اسلامی این فتنه و شرارت ظرف ۴۸ ساعت خنثی و دشمن مایوس و ناامید شد.</p>
      <p>وی بیان کرد: مردم در این فتنه اخیر بازهم به تکلیف خود عمل کردند و برای حفظ نظام اسلامی با بصیرت و آگاهی به میدان آمدند، البته این حفظ نظام دو سویه است که جهت دیگر مربوط به مسئولان است و باید وظیفه خود را به نحو مطلوب به انجام برسانند.</p>
      <p>خطیب جمعه تربت حیدریه اظهار داشت: باید ببینیم مردم نیاز به چه خدماتی دارند و بررسی شود تاکنون چه اقداماتی انجام شده و این در حالی است که دشمن در سالهای اخیر با فشار اقتصادی بدنبال به چالش کشیدن نظام است و این در شرایطی است که وضع معیشتی مردم خوب نیست و اگر قرار است اقدامی انجام شود، نگذارند معضلات معیشتی مردم بیشتر شود.</p>
      <p>وی بیان کرد: این مردم شایسته خدمت صادقانه و مجاهدانه هستند، چرا که در این چهل سال از پیروزی انقلاب در هر صحنه ای که نظام به حمایت مردم نیاز داشته با حضور به موقع و اثر گذار خود نقش آفرینی کردند و دشمنان نظام را مایوس کردند.<br/><br/>امام جمعه تربت حیدریه گفت: پسندیده نیست که یک مسئول بگوید ما صبح از خواب بیدار شدیم و فهمیدیم بنزین گران شده و چنانچه این سخن راست باشد مصداق جمله امام صادق علیه السلام است که این فرد امور مسلمین را عهده دار بوده و آن را ضایع کرده و در پیشگاه الهی مجرم شناخته می شود.</p>
      <p>حجت الاسلام عصمتی گفت: این مردم آگاه و شریف که با حضور خود آشوب و فتنه را خاموش کردند شایسته چنین گفتاری نیستند.</p>
      <p>نماینده مجلس باید بصیر و آگاه و درون گرا باشد</p>
      <p>امام جمعه تربت حیدریه با گرامیداشت سالروز شهادت شهید مدرس و روز محلس، اظهار داشت: نماینده مجلس باید بصیر و اگاه باشد تا قوانینی که در کشور مورد تایید قرار می گیرد در شان نظام اسامی باشد.</p>
      <p>وی افزود: نماینده مطلوب نظام باید انسانی درون گرا و به توانمندی داخلی اعتقاد داشته باشد و مردمی و مردم را درک و حافظ جمهوری اسلامی باشد.</p>
      <p>خطیب جمعه تربت حیدریه تاکید کرد: در گام دوم انقلاب این انتخابات انجام و مجلس وارد چهلمین سال خود می شود و امیدواریم با انتخابات درست و شایسته بتوانیم به اهداف ناب انقلاب اسلامی و رسیدن به اسلام ناب محمدی(صلی الله) دسترسی یابیم.</p>
      <p> </p>
      <p>
        <b>امام جمعه سرخس:</b>
      </p>
      <p>
        <b>مطالبه ۱۵ ساله رهبری درباره راه اندازی شبکه ملی اطلاعات است که روی زمین مانده است</b>
      </p>
      <p>حجت الاسلام محمد بختیاری در خطبه‌های نماز جمعه سرخس با بیان اینکه مردم در حفظ و پشتیبانی از حکومت‌ها نقش بسزایی دارند و گفت: هر حکومتی پشتیبانش مردم باشند و در صحنه‌ها حضور فعال داشته باشند آن حکومت بقا پیدا می‌کند.</p>
      <p>امام جمعه سرخس اظهار کرد: انقلاب اسلامی ایران با پشتیبانی مردم پیروز شد و با پشتیبانی مردم چهل سال است در همه صحنه‌ها محکم و مقتدر حضور دارد و با رهنمودها و اشارات و بصیرت افزایی رهبر انقلاب، مردم نظام را از همه تهدیدات حفظ کردند و آخرین فتنه را هم که بسیار پیچیده بود نابود کردند.</p>
      <p>وی با بیان اینکه فتنه‌‌گران برای ملت ایران چاه کنده بودند و می‌خواستند امنیت و وحدت ما را که از بالاترین نعمت‌ها است از ما بگیرند، گفت: حکومتی که در آن هرج و مرج باشد، ثروت‌ها هم نمی‌ماند و چون امنیت نباشد عبادت‌ها هم به خطر می‌افتد.</p>
      <p>امام جمعه سرخس بیان کرد: مقام معظم رهبری با چشم تیزبین خودشان ملت را از چاهی که سلطنت‌طلب‌ها و منافقین در فتنه اخیر کنده بودند و به دنبال از بین بردن شیرازه نظام بودند، نجات داد.</p>
      <p>حجت الاسلام بختیاری گفت: با وجود انتقادها و اعتراض‌ها نسبت به نحوه اجرای افزایش قیمت بنزین، ملت ایران در فتنه اخیر نقشه دشمن را شناختند و صف‌شان را از آشوبگران و اشرار جدا کردند.</p>
      <p>وی با بیان اینکه مسئولان مشکلات طبقه محروم و مستضعف که بار انقلاب بر دوش آنان هستند، را حل کنند، اظهار کرد: مسئولان با مردم شفاف باشند و اهل دروغ‌گویی نباشند؛ مردم ما به رهبری علاقه دارند چون با مردم همیشه شفاف سخن می‌گویند.</p>
      <p>امام جمعه سرخس عنوان کرد: نسل چهارم جنگ‌ها شروع شده است؛ این نسل چهارم جنگ‌ها به صورت نرم در جریان است که سربازانی درست می‌کنند و به دنبال فرصت هستند.</p>
      <p>حجت الاسلام بختیاری افزود: در لبنان افزایش مالیات واتس‌اپ و در ایران در مسئله بنزین این نسل چهارم جنگ را اجرایی کردند؛ اغتشاشگران آموزش دیده بودند که ساختمان‌های چند طبقه را به ساعتی تبدیل به مخروبه کنند و نیروهای آموزش دیده دشمن وارد مردم شدند.</p>
      <p>وی تاکید کرد: مطالبه ۱۵ ساله رهبری درباره راه اندازی شبکه ملی اطلاعات است که روی زمین مانده است.</p>
      <p>خطیب جمعه سرخس بیان کرد: مدیریت فضای مجازی و مرزبندی در فضای مجازی باید انجام شود و وظیفه دولت است که این فضا را امن کند؛ چاله‌ها و چاه‌های فضای مجازی را دولت باید به اندازه وسع خودش برطرف کند زیرا شبکه ملی اطلاعات حق مسلم همه مردم و مطالبه مقام معظم رهبری است.</p>
      <p>حجت الاسلام بختیاری خاطرنشان کرد: ۱۰ آذرماه سالروز شهادت آیت الله مدرس و روز مجلس است و مثل شهید مدرس‌ها باید وارد مجلس شورای اسلامی شوند.</p>
      <p>وی عنوان کرد: ثبت نام نامزدهای انتخابات مجلس در ۱۰ آذرماه شروع می‌شود و تنور انتخابات باید گرم نگه داشته شود و در این مدت باید بصیرت‌افزایی کنیم تا حضور حداکثری محقق شود.</p>
      <p>امام جمعه سرخس گفت: نماینده ای باید وارد مجلس شود که شاخصه‌های انقلابی و انقلابی‌گری که فرموده مقام معظم رهبری است را داشته باشد.</p>
      <p>حجت الاسلام بختیاری تاکید کرد: به هیچ عنوان از نامزد خاصی حمایت نمی‌کنم و کسی که در مراسمی در کنار ما می‌نشیند، این دلیل حمایت از نامزدی نیست.</p>
      <p> </p>
      <p>
        <b>امام جمعه موقت سبزوار:</b>
      </p>
      <p>
        <b>دولت از نحوه اطلاع رسانی گرانی بنزین به مردم عذرخواهی کند/نظارت بر قیمت ها به صورت جدی اجرایی شود</b>
      </p>
      <p>حجت الاسلام علیرضا اخباری خطیب جمعه این هفته سبزوار با اشاره به افزایش قیمت بنزین و اتفاقات پس ازآن در کشور تصریح کرد: دولت آنچه را برای جبران افزایش قیمت بنزین در نظر گرفته را به تمام اقشار آسیب پذیر اختصاص دهد.</p>
      <p>وی با بیان اینکه متاسفانه برخی قیمت ها در پی افزایش بنزین در حال افزایش بوده و این مورد سبب فشار به زندگی مردم می شود ادامه داد: نظارت رکن اصلی برای ثبات در بازار است و دستگاههای مربوط باید به صورت جدی بر این موضوع تاکید کنند.</p>
      <p>اخباری همچنین به اتفاقات و آشوب هایی که توسط اشرار به اسم اعتراض به افزایش قیمت بنزین اشاره کرد و افزود: مردم بار دیگر با بصیرت و ولایتمداری فتنه ای را در دوروز اول خاموش کرده و به دشمن نشان دادن و تا وقتی پای ولایت ایستاده ایم کشور از گزند اجانب مصون خواهد بود.</p>
      <p>امام جمعه موقت سبزوار تاکید کرد: در خصوص نحوه اعلام و افزایش قیمت بنزین دولت مقصر است و باید با عذر خواهی از مردم این موضوع را جبران کند.</p>
      <p>وی همچنین با اشاره به روز مجلس شورای اسلامی ادامه داد: الگوی نمایندگان باید آیت الله مدرس باشد که  بدون وابستگی به هیچ جریان و گروهی اسوه تقوا و شجاعت بود.</p>
      <p>اخباری به نزدیک بودن انتخابات مجلس اشاره کرد و افزود: مردم باید با بصیرت اقدام به انتخاب کنند تا مجلسی جوان و انقلابی را روی کار بیاورند.</p>
      <p> </p>
      <p>انتهای پیام/</p>
      <p> </p>
    </article>
  </body>
</html>