<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121986/niemiecki-rzad-przeznaczy-60-milionow-euro-na-fundacje-auschwitz-birkenau.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-29T14:12:00+00:00"/>
    <meta property="og:title" content="Niemiecki rząd przeznaczy 60 milionów euro na Fundację Auschwitz-Birkenau"/>
    <meta property="og:description" content="Informację przekazała mediom rzeczniczka rządu RFN. Decyzja w tej sprawie ma zostać oficjalnie podjęta w czwartek podczas spotkania władz centralnych z włodarzami 16 niemieckich landów."/>
  </head>
  <body>
    <article>
      <h1>Niemiecki rząd przeznaczy 60 milionów euro na Fundację Auschwitz-Birkenau</h1>
      <address>
        <time datetime="2019-11-29T14:12:00+00:00">29 Nov 2019, 14:12</time>
      </address>
      <h4>Informację przekazała mediom rzeczniczka rządu RFN. Decyzja w tej sprawie ma zostać oficjalnie podjęta w czwartek podczas spotkania władz centralnych z włodarzami 16 niemieckich landów.</h4>
      <p>Decyzja o wsparciu Fundacji podyktowana jest "historyczną odpowiedzialnością" Niemiec za utrzymanie tego miejsca pamięci. Niemcy już są największym darczyńcą wspierającym działalność Fundacji – wskazała Ulrike Demmer.</p>
      <p>Jak opisuje Deutsche Welle, Fundacja została powołana w 2009 roku z inicjatywy Władysława Bartoszewskiego. Jej celem jest finansowanie wieloletniego programu konserwacji terenów i pozostałości po niemieckim nazistowskim obozie koncentracyjnym i zagłady Auschwitz.</p>
      <p>6 grudnia kanclerz Niemiec Angela Merkel złoży wizytę na terenie byłego niemieckiego obozu Auschwitz-Birkenau. Szefowa niemieckiego rządu, w obecności premiera Polski Mateusza Morawieckiego, wygłosi przemówienie i złoży wieniec. Będzie to pierwsza wizyta Angeli Merkel w byłym obozie Auschwitz-Birkenau.</p>
      <footer>/ Źródło: Deutsche Welle <br/>/ zdą</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121983/pis-chce-namowic-opozycje-do-zmiany-konstytucji-ws-banasia-schetyna-reaguje.html"/>
        <a href="https://www.dorzeczy.pl/kraj/121982/polscy-uczniowie-przyszloscia-cyberbezpieczenstwa.html"/>
      </related>
    </article>
  </body>
</html>