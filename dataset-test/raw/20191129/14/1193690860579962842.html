<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/chynni-ta-kolyshnii-nardepy-zaiavyly-pro-hotovnist-vziaty-pashynskoho-na-poruky-203706.html"/>
    <meta property="og:site_name" content="5 канал"/>
    <meta property="article:published_time" content="2019-11-29T14:32:00+00:00"/>
    <meta property="og:title" content="Нардепи заявили про готовність взяти Пашинського на поруки – суд не дослухався (оновлено)"/>
    <meta property="og:description" content="Серед готових поручитися – і колишній секретар РНБО Олександр Турчинов"/>
  </head>
  <body>
    <article>
      <h1>Нардепи заявили про готовність взяти Пашинського на поруки – суд не дослухався (оновлено)</h1>
      <address>
        <time datetime="2019-11-29T14:32:00+00:00">29 Nov 2019, 14:32</time>
      </address>
      <p><b>Оновлено.</b> Печерський районний суд Києва продовжив арешт екснардепу Сергію Пашинському до 29 січня. Також служителі Феміди відмовили усім дев'ятьом людям, які були готові взяти підозрюваного на поруки.</p>
      <p>Раніше суд розглянув клопотання щодо продовження запобіжного заходу колишньому нардепу Сергію Пашинському. Про це повідомляє кореспондентка "5 каналу" Наталка Гончарова.</p>
      <figure>
        <iframe src="https://www.youtube.com/embed/f6nVe7TXZjE" width="745" height="451" data-service="Youtube" scrolling="no"/>
      </figure>
      <p>Сторона обвинувачення запропонувала у залі суду протокол допиту його колишньої помічниці. Вона нібито стверджує, що Пашинський впливав на попереднє розслідування. Водночас, сторона захисту надала суду матеріали допиту водія мікроавтобуса, який бачив - що відбувалося. Сам Пашинський вважає справу сфабрикованою і заявив, що подаватиме апеляцію.</p>
      <p>"Це примітивна побутова розправа, яку чиниться по відношенню до мене. Це розправа над моєю дружиною, над моїми дітьми, близкими і розправа над всіма нами", – сказав Пашинський.</p>
      <p>Додамо, що під час засідання дев'ятеро людей заявили, що готові взяти Пашинського на поруки. Серед них, зокрема, чинні нардепи від "ЄС" Вікторія Сюмар і Микола Величкович, ексдепутат "Народного фронту" Андрій Тетерук, Дмитро Булатов, колишній секретар РНБО Олександр Турчинов.</p>
      <p>Прокурори наполягають на продовжені арешту. Натомість, адвокат стверджує, що підстав для цього немає. Раніше вже продовжили термін досудового слідства. Його <a href="https://www.5.ua/suspilstvo/eksnardepa-pashynskoho-vzialy-pid-vartu-u-spravi-pro-strilianynu-shcho-vidomo-vkliuchennia-200560.html">мали закінчити до 4 грудня</a>, однак не встигли. Нині мають час до 4 лютого.</p>
      <figure>
        <iframe src="https://www.youtube.com/embed/z96cpqJhNhk" width="745" height="451" data-service="Youtube" scrolling="no"/>
      </figure>
      <blockquote>Нагадаємо, колишнього нардепа звинувачують у заподіянні тяжких тілесних ушкоджень В'ячеславу Хімікусу в грудні 2016 року. Тоді через конфлікт на дорозі <a href="https://www.5.ua/polityka/na-kyivshchyni-nevidomi-vdaryly-nardepa-pliashkoiu-po-holovi-cherez-shcho-kryvdnyk-otrymav-kuliu-v-nohu-135317.html">Пашинський вистрілив у ногу Хімікусу</a>. Зі слів екснардепа – це була самооборона.</blockquote>
    </article>
  </body>
</html>