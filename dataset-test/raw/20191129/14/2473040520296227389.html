<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/International/247428/incident-armat-pe-podul-londrei-anuntat-de-politia-britanica.html"/>
    <meta property="og:site_name" content="Wall-Street"/>
    <meta property="article:published_time" content="2019-11-29T14:57:05+00:00"/>
    <meta property="og:title" content="UPDATE Incident armat pe Podul Londrei, anuntat de Politia Britanica"/>
    <meta property="og:description" content="Podul Londrei, din inima capitalei britanice, a fost inchis vineri de politie in urma unui incident de securitate soldat, se pare, cu decesul unui barbat, noteaza Agerpres."/>
  </head>
  <body>
    <article>
      <h1>UPDATE Incident armat pe Podul Londrei, anuntat de Politia Britanica</h1>
      <address>
        <time datetime="2019-11-29T14:57:05+00:00">29 Nov 2019, 14:57</time>
      </address>
      <p>
        <b>Podul Londrei, din inima capitalei britanice, a fost inchis vineri de politie in urma unui incident de securitate soldat, se pare, cu decesul unui barbat, noteaza Agerpres.</b>
      </p>
      <p>
        <b>Update ora 18:00:</b>
      </p>
      <p>Politia britanica a anuntat ca fortele sale au impuscat vineri un barbat intr-un incident pe Podul Londrei, incident pe care il trateaza ca pe unul terorist, ca masura de precautie, transmite Reuters.</p>
      <p>'In acest stadiu, circumstantele referitoare la incidentul de pe Podul Londrei raman neclare', a transmis politia pe Twitter.</p>
      <p>'Totusi, ca masura de precautie, raspundem la acest incident ca si cand este vorba despre unul de terorism. Un barbat a fost impuscat de politie', adauga comunicatul.</p>
      <p>
        <a href="https://www.wall-street.ro/articol/International/209055/atac-armat-in-fata-parlamentului-din-londra.html">Citeste si:<br/>UPDATE: Atacul armat din Londra: 2 cetateni romani au fost raniti</a>
      </p>
      <figure>
        <img src="https://img.wall-street.ro/image_thumbs/thumbs/395/395e0950f1f5150fd0c169ced5f33b15-400x250-00-65.jpg?v=1490195437"/>
      </figure>
      <p>
        <b>Update ora 17:30:</b>
      </p>
      <p>Politia londoneza a anuntat ca a fost chemata in urma unui incident pe Podul Londrei, soldat cu injunghierea unor persoane, si ca un suspect a fost retinut, transmite Reuters.</p>
      <p>'Politia a fost chemata la ora 1.58 p.m. la locul unei injunghieri in apropiere de Podul Londrei', a indicat politia pe Twitter. 'Un barbat a fost retinut de politie. Credem ca un numar de oameni au fost injunghiati', adauga comunicatul.</p>
      <p>Martori au declarat pentru media britanice ca politia a sosit la scurt timp dupa ce s-au auzit focuri de arma.</p>
      <p>
        <a href="https://www.wall-street.ro/articol/Turism/245142/sfaturi-de-calatorie-destinatii-de-vacanta-octombrie-cu-zboruri-ieftine.html">Citeste si:<br/>Sfaturi de calatorie: 8 destinatii pentru octombrie cu zboruri ieftine</a>
      </p>
      <figure>
        <img src="https://img.wall-street.ro/image_thumbs/thumbs/1be/1be6754ef15b62c63dee862d40142f45-400x250-00-65.jpg?v=1569752326"/>
      </figure>
      <p>Conform unei surse de securitate citate de Reuters, se crede ca o persoana a fost injunghiata pe Podul Londrei, iar politia l-a impuscat pe suspect.</p>
      <p>Anterior, un purtator de cuvant al politiei declarase ca 'se pare ca cineva a fost impuscat'.</p>
      <p>Postul Sky News a transmis ca un barbat a fost impuscat mortal.</p>
      <p>Serviciul de ambulanta a declarat un incident major si a trimis mai multe echipaje la fata locului.</p>
      <p>
        <a href="https://www.wall-street.ro/articol/International/244320/londra-renunta-la-planul-de-a-anula-libertatea-de-circulatie-pentru-cetatenii-ue-imediat-dupa-brexit-ce-decizii-s-au-mai-luat.html">Citeste si:<br/>Londra renunta la anularea libertatii de circulatie dupa Brexit</a>
      </p>
      <figure>
        <img src="https://img.wall-street.ro/image_thumbs/thumbs/4b6/4b6aa2ca8156342d1eafc3affd436f18-400x250-00-65.jpg?v=1567666124"/>
      </figure>
      <p>
        <b>Stire initiala:</b>
      </p>
      <p>Politia londoneza a anuntat ca un barbat pare sa fi fost impuscat intr-un incident pe Podul Londrei, in centrul capitalei britanice, transmite Reuters.</p>
      <p>'Ne aflam in primele faze ale reactiei la un incident pe Podul Londrei', a indicat politia intr-un comunicat.</p>
      <p>Potrivit unui purtator de cuvant, 'se pare ca cineva a fost impuscat'.</p>
      <p>Conform unei surse de securitate citate de Reuters, se crede ca o persoana a fost injunghiata pe Podul Londrei, iar politia l-a impuscat pe suspect.</p>
      <p>BBC a transmis ca au fost auzite doua focuri de arma.</p>
      <p>Postari video si fotografii pe Twitter au aratat mai multe masini de politie si autobuze pe pod, precum si un camion derapat pe mai multe benzi.</p>
      <p>Serviciul de ambulanta a informat ca a trimis echipaje la fata locului.</p>
      <footer>Sursa foto: Sincerely Media | Unsplash</footer>
    </article>
  </body>
</html>