<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216243/Lastenverhoging-lijkt-op-horeca-pesten-in-het-kwadraat"/>
    <meta property="og:site_name" content="RTV Noord"/>
    <meta property="article:published_time" content="2019-11-29T14:53:00+00:00"/>
    <meta property="og:title" content="'Lastenverhoging lijkt op horeca-pesten in het kwadraat'"/>
    <meta property="og:description" content="De aankomende verhoging van de precariobelasting in de gemeente Groningen schiet Koninklijke Horeca Nederland volledig in het verkeerde keelgat."/>
  </head>
  <body>
    <article>
      <h1>'Lastenverhoging lijkt op horeca-pesten in het kwadraat'</h1>
      <address>
        <time datetime="2019-11-29T14:53:00+00:00">29 Nov 2019, 14:53</time>
      </address>
      <p>Met name de GroenLinks- fractie moet het ontgelden: 'Die heeft deze ridicuul grote lastenverzwaring bedacht.'</p>
      <h3>Flinke verhoging</h3>
      <p>Irene van de Velde, voorzitter van de afdeling Groningen van Koninklijke Horeca Nederland (KHN), kan er met haar verstand niet bij. 'GroenLinks vond het nodig om, tegen het voorstel van B&amp;W in, een enorme verhoging van de precariobelasting door te voeren'.</p>
      <p>Dat onderbouwt Van de Velde met de volgende rekensom: 'Een horecaondernemer met een terras betaalt precariobelasting voor het gebruik van gemeentegrond. Een terras van 100 m2 kost de ondernemer al snel een kleine 6000 euro per jaar.'</p>
      <h3>Pesten</h3>
      <p>'Dat is een erg fors bedrag voor een ondernemer, dat niet zomaar is terugverdiend. En nu wordt het tarief ook nog eens met maar liefst 27 procent verhoogd. Dat is een buitensporige verhoging, hoe je er ook tegen aankijkt'.</p>
      <p>'Het gaat steeds meer lijken op horeca-pesten in het kwadraat', stelt Van de Velde. 'Als het aan GroenLinks ligt, krijgt de sector namelijk nog een ander belastingprobleem.'</p>
      <h3>Verschillen toeristenbelasting</h3>
      <p>De regionale KHN-voorzitter doelt daarmee op het plan om weer verschillende tarieven voor de toeristenbelasting in te voeren. Dat houdt in dat de belasting voor een hotelovernachting hoger wordt dan voor een nacht op de camping. 'Dat is niet uit te leggen aan de hotelgast.'</p>
      <h3>Ambities bijstellen</h3>
      <p>Volgens Van de Velde gooit de gemeente met dit beleid haar glazen in.</p>
      <p>'En dat betekent dus misschien wel dat de gemeente haar ambities moet bijstellen, in plaats van geld uitgeven uit de portemonnee van een sector die ze hard nodig heeft voor een levendige gemeente.'</p>
      <related>
        <h4>Lees ook:</h4>
        <a href="https://www.rtvnoord.nl/nieuws/213934/Rookruimtes-in-horeca-per-direct-verboden-Klap-in-het-gezicht-van-ondernemers-update"/>
      </related>
    </article>
  </body>
</html>