<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/relax/ostatni/vanoce-uz-v-listopadu-u-nas-i-u-sousedu_535824.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-11-29T14:21:00+00:00"/>
    <meta property="og:title" content="Vánoce už v listopadu? U nás i u sousedů"/>
    <meta property="og:description" content="Zbožňujete vánoční čas? Proč nenasát trochu sváteční nálady už na začátku adventu. Ve spoustě měst startují tradiční trhy už na konci tohoto měsíce. A to nejen..."/>
  </head>
  <body>
    <article>
      <h1>Vánoce už v listopadu? U nás i u sousedů</h1>
      <address><time datetime="2019-11-29T14:21:00+00:00">29 Nov 2019, 14:21</time> by <a rel="author" href="https://www.tyden.cz/autori-tydne/red/" target="_blank">- red -</a></address>
      <p>
        <b>Zbožňujete vánoční čas? Proč nenasát trochu sváteční nálady už na začátku adventu. Ve spoustě měst startují tradiční trhy už na konci tohoto měsíce. A to nejen v Česku, ale i v zahraničí. Vybrali jsme pro vás ty, které nesmíte minout.</b>
      </p>
      <p>V předvánočním období prostě nemůžete vynechat Prahu. Ať jde o trhy na Staroměstském náměstí či na Pražském hradě. V posledních listopadových dnech na nich nepotkáte takové množství zahraničních turistů. Zajímavou alternativou byly v loňském roce trhy kontejnerového Manifesto Market nedaleko autobusového nádraží Florenc, kam jezdí i žluté autobusy RegioJet.</p>
      <p>Klenot mezi českými a moravskými městy je Olomouc. Program na Horním a Dolním náměstí letos odstartuje už 22. listopadu například otevřením Ježíškova poštovního úřadu. Vaši nejmenší pak mohou přímo do rukou jeho pomocníku dodat svá vánoční přání. Milovníky divadla potěší každý víkend inscenace s vánoční tematikou, a to nejen pro děti.</p>
      <p>Atmosféru tradičních Vánoc můžete nasát i v pohádkových kulisách Českého Krumlova. Město nad Vltavou je plné historických památek, když se ale rozsvítí vánoční výzdoba a vzduchem se rozvoní svařené víno a perníkové koření, máte pocit, jako by historie ožila. Skutečné staročeské Vánoce můžete zažít od 29. listopadu, kdy zdejší trhovci otevřou své stánky. RegioJet vás do jihočeského města sveze i 15krát denně.</p>
      <p>
        <b>K sousedům</b>
      </p>
      <p>Trhy se samozřejmě konají i za našimi hranicemi. A vůbec ne daleko. Nasedněte do našeho žlutého autobusu a už za dvě hodiny se můžete procházet ulicemi Drážďan. Nejstarší německé vánoční trhy Striezelmarkt letos slaví 585 výročí. Tento vánoční trh je jedním z největších vůbec a během šesti adventních týdnů jej navštíví přes dva miliony lidí! Vrcholem adventních trhů je tradičně Štolová slavnost. Kromě toho, že ochutnáte toto tradiční pečivo a uvidíte rekordmanku mezi štolami - měří skoro pět metrů a váží i čtyři tuny. Do Drážďan se s RegioJetem dostanete od 125 Kč.</p>
      <p>Vánoce nepodceňují ani v Bratislavě. Navštívit trhy tam můžete na Hlavním, Františkánském, Primacionálním a Hviezdoslavově náměstí. Ani letos nebudou chybět vánoční koncerty, a především řada folklórních souborů z celého Slovenska. I v Bratislavě na stáncích najdete regionální pochoutky - lokše, husí maso, vánoční zelnou polévku. Bratislavské trhy potěší milovníky tatranského čaje, ohřátý je parťákem do mrazivých dní k nezaplacení.</p>
    </article>
  </body>
</html>