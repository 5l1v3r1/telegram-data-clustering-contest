<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/620424,Sedzia-Pawel-Juszczyszyn-zawieszony.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-29T14:48:03+00:00"/>
    <meta property="og:title" content="Sędzia Paweł Juszczyszyn zawieszony"/>
    <meta property="og:description" content="Prezes Sądu Rejonowego w Olsztynie sędzia Maciej Nawacki zawiesił w czynnościach służbowych sędziego Pawła Juszczyszyna. Sędzia został zawieszony na miesiąc."/>
  </head>
  <body>
    <article>
      <h1>Sędzia Paweł Juszczyszyn zawieszony</h1>
      <address>
        <time datetime="2019-11-29T14:48:03+00:00">29 Nov 2019, 14:48</time>
      </address>
      <p>
        <b>Prezes Sądu Rejonowego w Olsztynie sędzia Maciej Nawacki zawiesił w czynnościach służbowych sędziego Pawła Juszczyszyna. Sędzia został zawieszony na miesiąc.</b>
      </p>
      <p>— Do sekretariatu prezesa Sądu Okręgowego w Olsztynie wpłynęła kopia zarządzenia prezesa Sądu Rejonowego w Olsztynie z dnia 29 listopada 2019 r. o zarządzeniu natychmiastowej przerwy w wykonywaniu czynności służbowych sędziego wobec sędziego Pawła Juszczyszyna na okres od 29 listopada 2019 r. do 29 grudnia 2019 r. do czasu wydania uchwały przez Izbę Dyscyplinarną Sądu Najwyższego — informuje sędzia Agnieszka Żegarska, rzecznik prasowy Sądu Okręgowego w Olsztynie.<br/><br/>I dodaje: — Sędzia Maciej Nawacki jako podstawę prawną zarządzenia wskazał art. 130 § 1 ustawy z dnia 27 lipca 2001 r. Prawo o ustroju sądów powszechnych. W uzasadnieniu tego zarządzenia wskazał, że „sędziemu Pawłowi Juszczyszynowi postanowieniem Zastępcy Rzecznika Dyscyplinarnego Sędziów Sądów Powszechnych zarzucono czyny dyscyplinarne. Ze względu na ich rodzaj, w tym fakt, iż jeden z zarzutów dyscyplinarnych stanowi o jednoczesnym wyczerpaniu znamion ściganego z urzędu przestępstwa, powaga sądu oraz istotny interes służby wymagają zgodnie natychmiastowego zarządzenia przerwy w wykonywaniu wszystkich czynności służbowych sędziego zarówno w Sądzie Rejonowym w Olsztynie, jak również w Sądzie Okręgowym w Olsztynie, w tym także w organach sądów”.</p>
      <related>
        <h4>Zobacz także:</h4>
        <a href="http://gazetaolsztynska.pl/620405,Rada-Adwokacka-z-Olsztyna-po-stronie-sedziego-Pawla-Juszczyszyna.html"/>
        <a href="http://gazetaolsztynska.pl/620310,Zamienili-Pawla-Juszczyszyna-na-Pawla-J-Slusznie-SONDA.html"/>
      </related>
    </article>
  </body>
</html>