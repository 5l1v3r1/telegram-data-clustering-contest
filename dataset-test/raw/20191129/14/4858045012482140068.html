<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/vremea-schimba-foaie-ce-temperaturi-ne-asteapta-in-weekend_1408133.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T14:15:50+00:00"/>
    <meta property="og:title" content="Vremea schimbă foaie - Ce temperaturi ne așteaptă în weekend"/>
    <meta property="og:description" content="Sâmbătă vremea se răcește semnificativ, devenind normală pentru această perioadă. La munte treptat vor predomina ninsorile, iar de duminică..."/>
  </head>
  <body>
    <article>
      <h1>Vremea schimbă foaie - Ce temperaturi ne așteaptă în weekend</h1>
      <address><time datetime="2019-11-29T14:15:50+00:00">29 Nov 2019, 14:15</time> by <a rel="author">Alexandra Cruceru</a></address>
      <p>Sâmbătă vremea se răcește semnificativ, devenind normală pentru această perioadă. La munte treptat vor predomina ninsorile, iar de duminică lucrurile devin și mai serioase.</p>
      <p>Vineri valorile termice se vor menţine mult mai ridicate decât mediile multianuale. Temperaturile maxime se vor încadra între 8 şi 16 grade.</p>
      <p>În regiunile intracarpatice cerul va fi mai mult noros şi pe arii relativ extinse va ploua. În restul teritoriului înnorările vor fi temporare, iar ploile pe suprafeţe mai mici. Vântul va sufla slab şi moderat, cu intensificări în zona montană, îndeosebi pe creste, unde la rafală se vor atinge viteze în jurul a 70 km/h, iar la cote mai reduse şi în restul teritoriului.</p>
      <p>Sâmbătă vremea se va răci faţă de vineri devenind normală pentru această perioadă în jumătatea de nord a ţării, unde vor fi înnorări şi local precipitaţii slabe sub formă de ploaie. La munte treptat vor predomina ninsorile, dar vor fi trecătoare şi slabe cantitativ.</p>
      <p>
        <a href="https://www.stiripesurse.ro/lovitura-de-teatru-in-cazul-asasinarii-jurnalistei-daphne-galizia-fostul-sef-de-cabinet-al-premierului-maltez-eliberat-acuzatiile-au-fost-retrase_1408029.html">Lovitură de teatru în cazul asasinării jurnalistei Daphne Galizia: Fostul şef de cabinet al premierului maltez, eliberat! Acuzațiile au fost retrase</a>
      </p>
      <p>În sudul şi sud-estul teritoriului valorile termice se vor menţine uşor mai ridicate decât mediile climatologice, cerul va fi temporar noros şi pe arii restrânse va ploua. Vântul va avea temporar intensificări pe crestele montane, dar pe suprafeţe mai mici şi la cote mai reduse şi în restul teritoriului.</p>
      <p>Temperaturile maxime se vor încadra între 4 grade în regiunile nordice şi 14 grade în Dobrogea şi Muntenia. Izolat se va semnala ceaţă.</p>
      <p>În Capitală, cerul va fi temporar noros, iar seara vor fi condiţii ca trecător să plouă slab. Dimineaţa, …si temperatura maximă 11...12 grade.</p>
      <p>Duminica procesul de răcire a vremii va continua şi se va resimţi în toate regiunile, astfel că valorile de temperatură se vor situa în general în jurul celor climatologic specifice pentru începutul lunii decembrie, iar local, îndeosebi în nord şi centru, sub mediile caracteristice datei.</p>
      <p>Temperaturile maxime, pozitive în toată ţara dar numai până la 8-9 grade în Oltenia. În Muntenia pe spaţii mici se vor semnala precipitaţii slabe, mixte. Vântul va sufla slab şi moderat, cu unele intensificãri în zona montană. Izolat se va semnala ceaţă.</p>
      <p>În Bucuresti, vremea se va răci semnificativ, astfel că valorile de temperatură se vor situa în jurul celor caracteristice pentru această perioadă a anului. Cerul va avea înnorări în special în prima parte a zilei, iar în orele dimineţii vor fi posibile precipitaţii slabe, mai ales sub formă de ploaie sau burniţă. Temperatura maximă se va situa în jurul valorii de 6 grade.</p>
      <p>România va fi traversată de un val de aer rece, ce ar aduce temperaturi maxime de îngheț, ninsori și ploi, iar reprezentanții ANM vorbesc despre un ”vortex polar”.</p>
      <p>Vortexul polar este un ciclon persistent și de mare anvergură situat la cei doi poli ai planetei.</p>
    </article>
  </body>
</html>