<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/dps-shche-provede-natsionalna-konferentsiya-na-26-april-2020-g"/>
    <meta property="og:site_name" content="Новини БНТ"/>
    <meta property="article:published_time" content="2019-11-29T14:12:00+00:00"/>
    <meta property="og:title" content="ДПС избира ново ръководство на 26 април 2020 г."/>
    <meta property="og:description" content="Движението за права и свободи ще избира ново ръководство на 26 април - това реши Централният съвет на партията, който днес анализира изборните резулта..."/>
  </head>
  <body>
    <article>
      <h1>ДПС избира ново ръководство на 26 април 2020 г.</h1>
      <address><time datetime="2019-11-29T14:12:00+00:00">29 Nov 2019, 14:12</time> by <a rel="author">Десислава Маркова</a></address>
      <p>
        <b>Движението за права и свободи ще избира ново ръководство на 26 април - това реши Централният съвет на партията, който днес анализира изборните резултати.</b>
      </p>
      <p>ДПС отчете участието си като много добро, а според лидера на партията те са единствената политическа сила, която във всички видове избори поддържа еднакъв резултат според броя гласоподаватели.</p>
      <p>Централният съвет е приел и 2 декларации. В едната призовават за надпартиен диалог за гарантиране на ненасилието над жени и деца. В другата призивът е към всички партии и хора да се преборят с арогантността и цинизма на управлението.</p>
      <blockquote>Мустафа Карадайъ, председател на ДПС: За арогантността и цинизма на управлението - този феномен обикновено се проявява в законодателните органи на управление и на централно и на местно ниво, а най-вече в изпълнителната власт на централно и местно ниво. Ние не се изключваме от този процес затова правим и общ призив към всички.</blockquote>
    </article>
  </body>
</html>