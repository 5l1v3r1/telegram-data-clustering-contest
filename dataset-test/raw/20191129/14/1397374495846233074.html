<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/zakazana-pres-konferencija-evo-kad-ce-savo-ponovo-pred-novinare-394059.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T14:57:00+00:00"/>
    <meta property="og:title" content="Zakazana pres konferencija, evo kad će Savo ponovo pred novinare"/>
    <meta property="og:description" content="Nameće se mnogo pitanja posle šoka u Hagu."/>
  </head>
  <body>
    <article>
      <h1>Zakazana pres konferencija, evo kad će Savo ponovo pred novinare</h1>
      <h2>Nameće se mnogo pitanja posle šoka u Hagu.</h2>
      <address><time datetime="2019-11-29T14:57:00+00:00">29 Nov 2019, 14:57</time> by <a rel="author">Darko Mitrović</a></address>
      <p>Partizanova ekspedicija danas se vratila iz Haga, gde je sinoć ekipa Sava Miloševića na nedopustiv način prokockala dva gola prednosti, uz igrača više na terenu protiv AZ Alkmara i na kraju ostala bez šansi za nastavak takmičenja u Ligi Evrope. <br/><br/>U prvoj reakciji posle ovog šokantnog meča, Milošević je ''preuzeo odgovornost'', mada se postavlja pitanje šta to konkretno može da znači. <br/><br/>Priznao je da izmene koje je napravio nisu bile dobre, nisu donele očekivanu reakciju ekipe, ali je pohvalio svoje fudbalere za ono što su prikazali u 85 minuta, uz nadu da će crno-beli nastaviti da napreduju. <br/><br/>Dodao je takođe i da iz ovakvih utakmica mora da se uči, ali slična stvar, samo ne sa ovakvim posledicama već se dogodila Partizanu u Kazahstanu protiv Astane, kada je takođe vodio sa 2:0, propuštao prilike za još ubedljiviju prednost, a onda u završnici meča počeo da paniči, pa je Astana smanjila na 2:1 i ozbiljno pretila da do kraja meča poravna rezultat. <br/><br/>Iz te kazahstanske završnice se, očigledno, nije dovoljno naučilo, a šta su crno-beli naučili posle sinoćnje predstave trener Partizana Savo Milošević pokušaće da objasni <b>u subotu od 16 časova u SC Partizan- Teleoptik</b>, za kada je zakazana konferencija za medije uoči gostovanja u Šapcu protiv Mačve. <br/><br/>Jasno je, ipak, da će glavna tema biti utakmica u Hagu...</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/novi-detalji-najjace-transfer-bombe-na-relaciji-zvezda-partizan-nudjene-i-lazne-pare-394057.html"/>
        <a href="https://www.sportske.net/vest/domaci-fudbal/ko-je-ferdi-drujf-koji-je-sinoc-presudio-partizanu-kad-je-dao-prethodni-gol-i-sta-je-prvo-uradio-kad-je-otisao-kuci-394051.html"/>
        <a href="https://www.sportske.net/vest/domaci-fudbal/razocarani-asano-bio-sam-veoma-motivisan-a-sad-394037.html"/>
        <a href="https://www.sportske.net/vest/domaci-fudbal/partizan-je-sinoc-mnogo-izgubio-da-li-je-ista-dobio-i-zasto-ce-mec-sa-astanom-imati-vaznost-394035.html"/>
        <a href="https://www.sportske.net/vest/domaci-fudbal/dirljiv-tekst-osvanuo-na-partizanovom-sajtu-posle-haskog-kosmara-394032.html"/>
      </related>
    </article>
  </body>
</html>