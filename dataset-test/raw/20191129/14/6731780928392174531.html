<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/29/londra-spari-london-bridge-video/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-29T14:47:45+00:00"/>
    <meta property="og:title" content="Londra, spari a London Bridge: paura per un uomo armato – VIDEO"/>
    <meta property="og:description" content="Panico oggi a Londra, nella zona di London Bridge: si è diffusa la paura per un uomo armato di coltello e si sono sentiti degli spari."/>
  </head>
  <body>
    <article>
      <h1>Londra, spari a London Bridge: paura per un uomo armato – VIDEO</h1>
      <address><time datetime="2019-11-29T14:47:45+00:00">29 Nov 2019, 14:47</time> by <a rel="author">Gabriele M.</a></address>
      <p>
        <b>Panico oggi a Londra, nella zona di London Bridge: si è diffusa la paura per un uomo armato di coltello e si sono sentiti degli spari.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1185483961-min.jpg"/>
        <figcaption>(Chris J Ratcliffe/Getty Images)</figcaption>
      </figure>
      <p>Scene di panico quelle vissute poco fa a London Bridge, nel cuore di Londra. La polizia afferma di essere nelle “prime fasi della gestione dell’accaduto” e chiede alle persone vicine alla scena del crimine di allontanarsi. Si sarebbero sentiti degli spari e sembra che ci sia un uomo armato di coltello che ha agito. Qualcuno è stato pugnalato sul London Bridge, ha riferito a Reuters una fonte di sicurezza.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Cosa sta accadendo a London Bridge?</h3>
      <figure>
        <img src="https://www.viagginews.com/wp-content/uploads/2019/11/GettyImages-1185483766-min.jpg"/>
      </figure>
      <p>La London Ambulance ha equipaggi sulla scena del crimine mentre sono emersi alcuni video che confermano che la polizia ha sparato a qualcuno sul ponte. Al momento non si hanno particolari informazioni su chi abbia agito. Anche il mercato del quartiere vicino al London Bridge è stato isolato, tra le notizie non confermate che un sospetto era stato visto fuggire proprio in quella zona. I servizi di emergenza affermano di trattare la situazione come un “incidente grave”. Un video diffuso poco fa mostra la polizia sparare a un uomo per terra.</p>
      <figure>
        <iframe data-src="https://twitter.com/News_Executive/status/1200424258951876611?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Proprio quest’ultima informazione lascia pensare al fatto che ci siano più di una persona coinvolte in questa vicenda. Tutta l’area è stata isolata, secondo quanto riferiscono fonti di agenzia e conferma anche <a href="https://www.theguardian.com/uk-news/live/2019/nov/29/london-bridge-incident-police-city">il sito del quotidiano The Guardian</a>. Si parla di 5 feriti, mentre secondo alcune fonti l’accoltellatore è stato arrestato. Non è chiaro se si tratti di terrorismo: sempre sul ponte londinese, a maggio dello scorso anno, <a href="https://www.viagginews.com/2018/05/05/londra-furgone-impazzito-london-bridge-paura-terrorismo-ponte-chiuso/">era scattata l’allerta</a> per un autobus che aveva travolto diverse persone.</p>
      <figure>
        <iframe data-src="https://twitter.com/BRNewsFlash/status/1200421150779686912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://www.viagginews.com/wp-content/uploads/2019/11/GettyImages-1185483739-min.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/29/femminicidio-brescia-lui-uccide-ex-si-impicca/"/>
        <a href="https://www.viagginews.com/2019/11/29/omicidio-luca-sacchi-racconto-cosa-avvenne/"/>
        <a href="https://www.viagginews.com/2019/11/29/omicidio-luca-sacchi-ruolo-vittima/"/>
      </related>
    </article>
  </body>
</html>