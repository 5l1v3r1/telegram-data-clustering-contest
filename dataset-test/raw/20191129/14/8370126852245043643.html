<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/saglik/137651/saglik-bakanligi-17-bin-689-personel-alimi-yapilacak"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="Sağlık Bakanlığı: 17 bin 689 personel alımı yapılacak"/>
    <meta property="og:description" content="Sağlık Bakanlığınca 17 bin 689 sözleşmeli sağlık personeli alımı aralık ve 2020 yılı şubat aylarında iki dönem olarak yapılacak."/>
  </head>
  <body>
    <article>
      <h1>Sağlık Bakanlığı: 17 bin 689 personel alımı yapılacak</h1>
      <h2>Sağlık Bakanlığınca 17 bin 689 sözleşmeli sağlık personeli alımı aralık ve 2020 yılı şubat aylarında iki dönem olarak yapılacak.</h2>
      <address>
        <time datetime="2019-11-29T14:15:00+00:00">29 Nov 2019, 14:15</time>
      </address>
      <p> Sağlık Bakanı Fahrettin Koca, yazılı açıklamasında, AKP'li Cumhurbaşkanı Tayyip Erdoğan'ın müjdesini verdiği 17 bin 689 sözleşmeli sağlık personeli alımı için pozisyon ihdasının Cumhurbaşkanlığı tarafından onaylandığını duyurdu.</p>
      <p>Bakan Koca bu alımların hangi branşlarda olacağına da açıklamasında yer verdi.</p>
      <h3>SAĞLIK BAKANLIĞI HEMŞİRE VE EBE ALIMI NE ZAMAN YAPILACAK?</h3>
      <p>Sağlık Bakanı Fahrettin Koca, yazılı açıklamasında, Cumhurbaşkanı Recep Tayyip Erdoğan'ın müjdesini verdiği 17 bin 689 sözleşmeli sağlık personeli alımı için pozisyon ihdasının Cumhurbaşkanlığı tarafından onaylandığını duyurdu.</p>
      <p>Bakan Koca, "Bu pozisyonlar için alım sürecini hemen başlatıyoruz. Kılavuzun ÖSYM tarafından yayımlanmasını müteakip alımlarımızı aralık ve şubat aylarında iki dönem olarak yapacağız." ifadelerini kullandı.</p>
      <h3>ALIMLAR HANGİ BRANŞLARDA OLACAK?</h3>
      <p>Koca, şunları kaydetti: "7 bin 525'i hemşire, 2 bin 182'si ebe ve 6 bin 951'i sağlık teknisyeni/teknikeri olmak üzere, psikolog, fizyoterapist, diyetisyen, sosyal çalışmacı, biyolog, odyolog, çocuk gelişimcisi, iş ve uğraşı terapisti, dil ve konuşma terapisti, perfüzyonist ve sağlık fizikçisi unvanlarında toplam 17 bin 689 sözleşmeli pozisyona KPSS puanıyla atama yapacağız.</p>
      <p>Duyurular, Bakanlığımız Yönetim Hizmetleri Genel Müdürlüğü (<a href="https://yhgm.saglik.gov.tr/">https://yhgm.saglik.gov.tr</a>) ve ÖSYM'nin (<a href="http://www.osym.gov.tr/">http://www.osym.gov.tr</a>) internet sitelerinden takip edilebilir. Atamaların sağlık camiamıza hayırlı uğurlu olmasını diliyorum."</p>
      <p> </p>
      <p> </p>
    </article>
  </body>
</html>