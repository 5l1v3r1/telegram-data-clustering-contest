<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7924417"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T14:33:00+00:00"/>
    <meta property="og:title" content="Световноизвестният архитект Масимилиано Фуксас печели конкурса за пл. “Св. Неделя”"/>
    <meta property="og:description" content="Архитектурното студио на световноизвестния архитект Масимилиано Фуксас е победителят в международния конкурс на Столичната община за нова визия на пл. “Св. Неделя” в София"/>
  </head>
  <body>
    <article>
      <h1>Световноизвестният архитект Масимилиано Фуксас печели конкурса за пл. “Св. Неделя”</h1>
      <address><time datetime="2019-11-29T14:33:00+00:00">29 Nov 2019, 14:33</time> by <a rel="author" href="https://www.24chasa.bg/authors/10904" target="_blank">Даринка Илиева</a></address>
      <p>Архитектурното студио на световноизвестния архитект Масимилиано Фуксас е победителят в международния конкурс на Столичната община за нова визия на пл. “Св. Неделя” в София. Резултатите бяха обявени от международното жури в присъствието на кмета на София Йорданка Фандъкова.</p>
      <p>През миналата година в интервю за “24 часа” Фуксас даде решението за новата визия на площада - да се махнат колите и обеща неговото студио да се включи в конкурса.</p>
      <p>На второ място журито постави идейният проект на обединението Al Architects, а на трето - консорциумът OW/MA/CL.</p>
      <p>В първия етап на конкурса участваха 14 проектантски екипа. От тях журито определи 7, които да разработят идейни проекти. Това са: консорциум OW/MA/CL с членове: One Works, Maofficinaах, Сracknell; студио “Паола Вигано”, "Конкурент-90" ЕООД, студио “Вилмот”, студио “Фуксас”, обединение AI Architects LLD, CLAB Architettura, Юрий Шередега, Дина Дридзе, Евгений Ширинян и обединение "ДжиТиЕрЕф &amp; Студио Морфе“ с участници: студио „Морфе“ и „Джовани Тортели Роберто Фрасони Аркитети“.</p>
      <p>
        <b>Очаквайте подробности!</b>
      </p>
    </article>
  </body>
</html>