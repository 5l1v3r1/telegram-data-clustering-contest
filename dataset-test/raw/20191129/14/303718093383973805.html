<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/eerste-van-honderd-bomen-geplant-voor-honderdjarig-bestaan-nijestee/"/>
    <meta property="og:site_name" content="OOG"/>
    <meta property="article:published_time" content="2019-11-29T14:18:00+00:00"/>
    <meta property="og:title" content="Eerste van honderd bomen geplant voor honderdjarig bestaan Nijestee"/>
    <meta property="og:description" content="Nijestee-directeur Pieter Bregman en wethouder Roeland van der Schaaf plantten vrijdagmiddag de eerste van de honderd bomen die Nijestee het komende jaar gaat planten. Dat deden ze op de hoek van de G"/>
  </head>
  <body>
    <article>
      <h1>Eerste van honderd bomen geplant voor honderdjarig bestaan Nijestee</h1>
      <address><time datetime="2019-11-29T14:18:00+00:00">29 Nov 2019, 14:18</time> by <a rel="author">Tom Veenstra</a></address>
      <p>
        <b>Nijestee-directeur Pieter Bregman en wethouder Roeland van der Schaaf plantten vrijdagmiddag de eerste van de honderd bomen die Nijestee het komende jaar gaat planten. Dat deden ze op de hoek van de Gorechtkade en de Ripperdalaan. Nijestee plant de bomen omdat ze dit jaar honderd jaar bestaat.</b>
      </p>
      <p>De eerste geplante boom is een zakdoekjesboom. De acht tot vijftien meter hoge boom is in Nederland een vrij zeldzame boom die vooral bekendstaat om haar spectaculaire bloei. Het is een boom die vlinders, bijen en hommels aantrekt. De overige 99 bomen worden verspreid over de stad geplant. Hier is de boomsoort afhankelijk van de locatie</p>
      <p>De voorlopers van Nijestee, Gruno en Groningen, bouwden in 1919 hun eerste woningen. Dat deden ze in de Grunobuurt voor het spoorwegpersoneel en in Het Blauwe Dorp in de Oosterparkwijk. Gruno en Groningen werden 31 december 1998 samen Nijestee.</p>
    </article>
  </body>
</html>