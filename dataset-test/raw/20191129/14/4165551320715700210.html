<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724570/rayonniyat-sad-v-plovdiv-gleda-deloto-za-myarkata-za-neotklonenie-na-psihiatara-inna-boncheva.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T14:50:00+00:00"/>
    <meta property="og:title" content="Районният съд в Пловдив гледа делото за мярката за неотклонение на психиатъра Инна Бончева"/>
    <meta property="og:description" content="Пловдив. Районният съд в Пловдив гледа делото за мярката за неотклонение на лекаря психиатър Инна Бончева, обвинена, че е измамила и ощетила Здравната каса с над половин милион лева, предаде репортер на Радио &quot;Фокус&quot; - Пловдив. Съдът даде 40 минути на адвоката и на самата подсъдима да се запознаят с материалите по делото. Д- р Бончева бе доведена в залата под стража, скрита"/>
  </head>
  <body>
    <article>
      <h1>Районният съд в Пловдив гледа делото за мярката за неотклонение на психиатъра Инна Бончева</h1>
      <address><time datetime="2019-11-29T14:50:00+00:00">29 Nov 2019, 14:50</time> by <a rel="author">Агенция "Фокус"</a></address>
      <p><b><i>Пловдив. </i></b>Районният съд в Пловдив гледа делото за мярката за неотклонение на лекаря психиатър Инна Бончева, обвинена, че е измамила и ощетила Здравната каса с над половин милион лева, предаде репортер на <b>Радио "Фокус" - Пловдив</b>. <br/><br/>Съдът даде 40 минути на адвоката и на самата подсъдима да се запознаят с материалите по делото. Д- р Бончева бе доведена в залата под стража, скрита под маска и качулка. Прокуратурата поиска от съда да гледа делото за задържането и под стража много преди да изтече 72-часовата и мярка. <br/><br/>Наблюдаващият прокурор Атанас Илиев спомена в съда, че обвиняемата е въвеждала в заблуждение служители на РЗОК и на аптеките, за да получава скъпоструващите лекарства и след това да ги продава на черно. <br/><br/>Разследването е в начален етап, но въпреки това има и доказателства за извършени и други престъпления от Бончева, за което ще и бъде повдигнато и друго обвинение. Лекарката е съставила неверни документи за общо 52 пациенти, които въобще не са подозирали, че са в списъка и за болни от параноична шизофрения, за което е получавала скъпите и платени от Касата медикаменти.<br/><br/>Цветана ТОНЧЕВА</p>
    </article>
  </body>
</html>