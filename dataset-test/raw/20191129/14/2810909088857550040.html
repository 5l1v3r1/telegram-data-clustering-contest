<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360174"/>
    <meta property="og:site_name" content="СВИЈЕТ - РТРС"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="Столтенберг: Русија не представља пријетњу за НАТО"/>
    <meta property="og:description" content="НАТО не види агресију у односима Русије према чланицама савеза, али Алијанса треба да реагује на јачање њених војних способности, рекао је генерални секретар НАТО-а Јенс Столтенберг."/>
  </head>
  <body>
    <article>
      <h1>Столтенберг: Русија не представља пријетњу за НАТО</h1>
      <address>
        <time datetime="2019-11-29T14:15:00+00:00">29 Nov 2019, 14:15</time>
      </address>
      <p>
        <i>НАТО не види агресију у односима Русије према чланицама савеза, али Алијанса треба да реагује на јачање њених војних способности, рекао је генерални секретар НАТО-а Јенс Столтенберг.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1101/110192.jpg"/>
        <figcaption>Јенс Столтенберг (Фото:EUTERS/ Valentyn Ogirenko)</figcaption>
      </figure>
      <p>Према његовим речима, на састанку лидера земаља НАТО-а, који ће се одржати 3. и 4 децембра у Лондону биће говора и о координацији политике у односу према Русији и ситуацији након раскидања Споразума о ликвидацији ракета средњег и кратког домета.</p>
      <p>- Не видимо директну пријетњу од стране Русије према савезницима. Ипак, свједоци смо стратешког изазова, видимо да Русија много улаже у нова савремена средства. Због тога морамо да обезбиједимо поуздану одбрану у све непредвидљивијем свијету, и зато морамо више улагати - рекао је Столтенберг.</p>
      <p>Он је поново споменуо да Русија "крши" договор у сфери контроле Споразума о ликвидацији ракета средњег и кратког домета, као и да се "агресивно" понаша према својим сусједима – Украјини и Грузији.</p>
      <p>Истовремено, Столтенберг је истакао да је за Алијансу неопходно и "важно" да води дијалог са Русијом, чак иако се односи између страна не побољшавају.</p>
      <p>- Важно је бити у контакту са Русијом, јер је Русија наш сусјед, неопходна је транспарентност и предвидљивост. Потребан је дијалог, а то није знак слабости - оцијенио је он.<br/><br/>Генерални секретар је указао да нису примијетили никаква агресивна дејства против земаља НАТО-а, али да баш зато Алијанса мора да настави да пружа поуздану заштиту и одбрану.</p>
    </article>
  </body>
</html>