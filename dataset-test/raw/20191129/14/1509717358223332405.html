<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=122757"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-11-29T14:23:00+00:00"/>
    <meta property="og:title" content="இலங்கைக்கு 400 மில்லியன் டொலர்களை கடன் உதவியாக வழங்க இந்தியா தீர்மானம்"/>
    <meta property="og:description" content="2 நாள் உத்தியோகபூர்வ விஜயம் ஒன்றை மேற்கொண்டு இந்தியா சென்றுள்ள ஜனாதிபதி கோட்டாபய ராஜபக்ஷ, இந்திய பிரதமர் நரேந்திர மோடியை இலங்கைக்கு வருமாறு அழைப்பு"/>
  </head>
  <body>
    <article>
      <h1>இலங்கைக்கு 400 மில்லியன் டொலர்களை கடன் உதவியாக வழங்க இந்தியா தீர்மானம்</h1>
      <address>
        <time datetime="2019-11-29T14:23:00+00:00">29 Nov 2019, 14:23</time>
      </address>
      <p>2 நாள் உத்தியோகபூர்வ விஜயம் ஒன்றை மேற்கொண்டு இந்தியா சென்றுள்ள ஜனாதிபதி கோட்டாபய ராஜபக்ஷ, இந்திய பிரதமர் நரேந்திர மோடியை இலங்கைக்கு வருமாறு அழைப்பு விடுத்துள்ளார். <br/><br/>இந்திய சுற்றுப்பயணம் மேற்கொண்டுள்ள ஜனாதிபதி கோட்டாபய ராஜபக்ஷ மற்றும் இந்திய பிரதமருக்கு இடையில் இருதரப்பு பேச்சுவார்த்தை ஒன்று இன்று மதியம் இடம்பெற்றது. <br/><br/>இரு தரப்பு பேச்சுவார்த்தையின் பின்னர் இரு நாட்டுத் தலைவர்களும் இணைந்து ஊடகங்களுக்கு கருத்து தெரிவித்திருந்தனர். <br/><br/>இதன்போதே, ஜனாதிபதி கோட்டாபய ராஜபக்ஷவால் இந்திய பிரதமருக்கு இலங்கை சுற்றுப்பயணம் ஒன்றை மேற்கொள்ளுமாறு அழைப்பு விடுக்கப்பட்டுள்ளது. <br/><br/>அதேபோல், இலங்கையின் பொருளாதாரத்தை வலுப்படுத்த இலங்கைக்கு 400 மில்லியன் அமெரிக்க டொலர்களை கடன் உதவியாக வழங்க தீர்மானிக்கப்பட்டுள்ளதாக இந்திய பிரதமர் நரேந்திர மோடி தெரிவித்துள்ளார். <br/><br/>அதேபோல், பயங்கரவாதத்தை ஒழிப்பதற்காக 50 மில்லியன் அமெரிக்க டொலர்களை வழங்கவுள்ளதாக இந்திய பிரதமர் நரேந்திர மோடி மேலும் தெரிவித்துள்ளார்.</p>
      <figure>
        <iframe src="https://www.youtube.com/embed/At1VJ-BQb4I" width="653" height="367" data-service="Youtube" scrolling="no"/>
      </figure>
    </article>
  </body>
</html>