<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/athlitika/ethniki-mpasket-ochi-apo-printezi-papanikolaoy-koniari-logo-pitino/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-29T14:05:52+00:00"/>
    <meta property="og:title" content="Εθνική μπάσκετ: «Όχι» από Πρίντεζη, Παπανικολάου, Κόνιαρη λόγω Πιτίνο"/>
    <meta property="og:description" content="Με επιστολή τους στην ΕΟΚ ο Γιώργος Πρίντεζης, ο Κώστας Παπανικολάου και ο Αντώνης Κόνιαρης ξεκαθάρισαν πως δεν θα είναι μέλη της Εθνικής ομάδας."/>
  </head>
  <body>
    <article>
      <h1>Εθνική μπάσκετ: «Όχι» από Πρίντεζη, Παπανικολάου, Κόνιαρη λόγω Πιτίνο</h1>
      <address>
        <time datetime="2019-11-29T14:05:52+00:00">29 Nov 2019, 14:05</time>
      </address>
      <p>Με επιστολή τους στην ΕΟΚ ο <a href="https://neaselida.gr/tag/giorgos-printezis/"><b>Γιώργος Πρίντεζης</b></a>, ο <b>Κώστας Παπανικολάου</b> και ο <b>Αντώνης Κόνιαρης</b> ξεκαθάρισαν πως δεν θα είναι μέλη της <a href="https://neaselida.gr/tag/ethniki-ellados/"><b>Εθνικής</b> ομάδας</a>.</p>
      <p>Ο λόγος είναι, όπως ανέφεραν οι τρεις παίκτες του Ολυμπιακού, η πρόσληψη του ομοσπονδιακού τεχνικού <a href="https://neaselida.gr/tag/rik-pitino/"><b>Ρικ Πιτίνο</b></a> από τον<a href="https://neaselida.gr/tag/panathinekos/"> <b>Παναθηναϊκό</b></a>, παρά τις διαβεβαιώσεις του ότι δεν θα καθίσει στον «πράσινο» πάγκο.</p>
      <p>«Εμείς ήμασταν πάντα <b>ενάντια στην κόντρα του Ολυμπιακού με τον Παναθηναϊκό</b>, ήμασταν πάντοτε παρόντες στην Εθνική ομάδα, αλλά δεν μπορούμε να βρισκόμαστε στη μέση. Αν δεν αλλάξει κάτι άμεσα στο θέμα του προπονητή, εμείς δεν θα μπορούμε να είμαστε μέλη της ομάδας», αναφέρεται μεταξύ άλλων στην επιστολή των τριών παικτών, όπου τονίζουν ότι είχαν τη διαβεβαίωση του <b>Ρικ Πιτίνο</b> ότι δεν θα είναι προπονητής του Παναθηναϊκού ή άλλου συλλόγου.</p>
      <p>Ο <b>Γιώργος Πρίντεζης</b> είναι μέλος της Εθνικής Ανδρών από το 2008, ο Κώστας Παπανικολάου από το 2009, ενώ ο Αντώνης Κόνιαρης έκανε το ντεμπούτο του πριν από δύο χρόνια.</p>
      <p>Πηγή πληροφοριών: sport24.gr</p>
      <related>
        <a href="https://neaselida.gr/athlitika/aifnidiastikos-elegchos-se-paiktes-toy-olympiakoy-kai-toy-paok/"/>
      </related>
    </article>
  </body>
</html>