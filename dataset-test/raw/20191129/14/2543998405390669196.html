<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/171983/kokovic-zvezda-poljuljana-ali-opasna-nisic-pobedu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-29T14:13:00+00:00"/>
    <meta property="og:title" content="Koković: Zvezda poljuljana, ali opasna; Nišić: Na pobedu"/>
    <meta property="og:description" content="Trener fudbalera Voždovca Rade Koković, pred meč 18. kola Superlige protiv Crvene zvezde, izjavio je da njegov tim neće imati lako gostovanje na stadionu &quot;Rajko Mitić&quot;."/>
  </head>
  <body>
    <article>
      <h1>Koković: Zvezda poljuljana, ali opasna; Nišić: Na pobedu</h1>
      <h2>Trener fudbalera Voždovca Rade Koković, pred meč 18. kola Superlige protiv Crvene zvezde, izjavio je da njegov tim neće imati lako gostovanje na stadionu "Rajko Mitić".</h2>
      <address><time datetime="2019-11-29T14:13:00+00:00">29 Nov 2019, 14:13</time> by <a rel="author">Republika</a></address>
      <p>- Gostujemo Crvenoj zvezdi u specifičnoj situaciji za njih. Doživeli su težak poraz od Bajerna i koliko to može biti dobro za nas, može i loše. Dobro je zato što su sada poljuljani, ali loše jer mogu da budu više motivisani da pred svojim navijačima poprave utisak i vrate u pobednički ritam pred odlučujuće mečeve u šampionatu i Ligi šampiona - rekao je Koković za klupski sajt.</p>
      <p>Koković je istakao i da njegove igrače ne treba da zavara Zvezdino loše izdanje protiv Bajerna u LŠ.</p>
      <p>- Poseduju izuzetan kvalitet i mi moramo biti jako oprezni i koncentrisani ako želimo da ostvarimo dobar rezultat. Dobro igramo na gostovanju ove sezone i nadam se da ćemo i sutra podići kvalitet igre. Tri boda protiv Crvene zvezde su pojednaka kao tri boda protiv Proletera i nekog drugog protivnika i mi idemo sutra da se nadigravamo, pobedimo i nastavimo svoju seriju sjajnih igara - zaključio je Koković.</p>
      <p>Prvotimac Voždovca Jovan Nišić napomenuo je da uz sav respekt prema šampionu ne idu na stadion Crvene zvezde sa belom zastavom.</p>
      <p>- Iako sutra gostujemo prvaku države i predstavniku Srbije u Ligi šampiona, ne idemo sa belom zastavom, već idemo da pobedimo. To je primarni cilj. Ove sezone odlično igramo na gostovanjima, odneli smo sva tri boda i sa stadiona Vojvodine i Partizana, a sutrašnja pobeda samo bi bila šlag na tortu u ovoj sjajnoj polusezoni - rekao je Nišić.</p>
      <p>Utakmica između Crvene zvezde i Voždovca igra se sutra od 18 sati.</p>
      <related>
        <h4>Pročitajte još:</h4>
        <a href="http://republika.rs/sport/fudbal/171970/Posle-pokera-golova-Marakani-Levandovskom-veliko-priznanje"/>
        <a href="http://republika.rs/sport/fudbal/171956/Prvi-stranac-vec-napusta-Zvezdu-pocinje-rekonstrukcija-posle-poraza-Bajerna"/>
        <a href="http://republika.rs/sport/fudbal/171938/Srpski-san-dva-tima-zavrsen"/>
        <a href="http://republika.rs/sport/fudbal/171931/Pojacanje-Zvezdu-meca-Olimpijakosom"/>
        <a href="http://republika.rs/sport/fudbal/171833/Vucic-Nikada-bih-zvizdao-Zvezdi"/>
      </related>
    </article>
  </body>
</html>