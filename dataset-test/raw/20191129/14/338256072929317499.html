<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58681-zbroya-narkotiki-avtomobl-u-chotiroh-rayonah-oblast-proveli-masshtabn-obshuki.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-29T14:37:00+00:00"/>
    <meta property="og:title" content="Зброя, наркотики, автомобілі: у чотирьох районах області провели масштабні обшуки"/>
    <meta property="og:description" content="Під час проведення санкціонованих судом обшуків за місцем проживання фігурантів кримінального провадження правоохоронці вилучили різнокаліберну зброю, набої, наркотичні засоби, автомобілі, мобільні телефони та інше. У справах триває слідствоВчора, 28 листопада, на Закарпатті працівники слідчого управління, оперативники Управління карного розшуку, спільно з бійцями КОРДу Закарпатської та Львівської областей, з працівниками Департаменту кіберполіції та працівниками СБУ, під процесуальним керівництвом прокуратури Закарпатської області провели ряд обшуків за місцем проживання фігурантів кримінального провадження у справі щодо Хуліганства, вчиненого із застосуванням зброї (ч.4 ст.296 Кримінального кодексу України).Процесуальні дії відбувались у містах Мукачево, Ужгород, Тячівському та Хустському районах.В ході обшуків поліцейські вилучили пістолети, мисливський карабін, рушницю, набої різного калібру, телескопічний кийок, балаклави, камуфляжний одяг, мобільні телефони, які чоловіки, ймовірно, використовували для перемовин…"/>
  </head>
  <body>
    <article>
      <h1>Зброя, наркотики, автомобілі: у чотирьох районах області провели масштабні обшуки</h1>
      <address>
        <time datetime="2019-11-29T14:37:00+00:00">29 Nov 2019, 14:37</time>
      </address>
      <p><b>Під час проведення санкціонованих судом обшуків за місцем проживання фігурантів кримінального провадження правоохоронці вилучили різнокаліберну зброю, набої, наркотичні засоби, автомобілі, мобільні телефони та інше. У справах триває слідство</b><br/><br/>Вчора, 28 листопада, на Закарпатті працівники слідчого управління, оперативники Управління карного розшуку, спільно з бійцями КОРДу Закарпатської та Львівської областей, з працівниками Департаменту кіберполіції та працівниками СБУ, під процесуальним керівництвом прокуратури Закарпатської області провели ряд обшуків за місцем проживання фігурантів кримінального провадження у справі щодо Хуліганства, вчиненого із застосуванням зброї (ч.4 ст.296 Кримінального кодексу України).<br/><br/>Процесуальні дії відбувались у містах Мукачево, Ужгород, Тячівському та Хустському районах.<br/><br/>В ході обшуків поліцейські вилучили пістолети, мисливський карабін, рушницю, набої різного калібру, телескопічний кийок, балаклави, камуфляжний одяг, мобільні телефони, які чоловіки, ймовірно, використовували для перемовин, та автомобілі марок «Lexus», «Mercedes-Benz Gelandwagen», «BMW», «Toyota».<br/><br/>Разом з тим, за місцем проживання 41-річного мукачівця, поліцейські виявили два поліетиленові пакети з кристалічною речовиною, ймовірно, наркотичною. В діях чоловіка вбачаються ознаки кримінального правопорушення, передбачені ч.1 ст.309 (Незаконне зберігання наркотичних речовин без мети збуту) Кримінального кодексу України. Вилучене скеровано на експертизу.<br/><br/>За вказаними фактами у поліції проводять перевірку, з’ясовують підстави зберігання зброї та причетність закарпатців до вчинення кримінальних правопорушень на території області, інформує Відділ комунікації поліції Закарпатської області</p>
      <figure>
        <img src="https://zak-kor.net/uploads/posts/2019-11/1575031271_76908824_1003156576727352_6341653705149906944_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031219_77112367_1003156336727376_3384125635847782400_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031219_77159366_1003156460060697_3077428635490058240_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031204_77273759_1003156426727367_7913515833161154560_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031291_78177540_1003156400060703_8080926112101695488_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031232_78468092_1003170260059317_3574622819998236672_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031276_78863483_1003156493394027_6601183576526422016_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031297_78999384_1003156603394016_3354589339026718720_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031292_79114405_1003156526727357_3481672662491594752_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1575031260_79339221_1003156630060680_5696386923929534464_n.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>