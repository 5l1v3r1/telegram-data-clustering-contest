<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/jurat-nou-la-pro-tv-oficialii-postului-tocmai-au-confirmat-zvonurile-20101387"/>
    <meta property="og:site_name" content="Cancan.ro"/>
    <meta property="article:published_time" content="2019-11-29T14:44:47+00:00"/>
    <meta property="og:title" content="Jurat nou la Pro TV! Oficialii postului tocmai au confirmat zvonurile"/>
    <meta property="og:description" content="Emisiunea Imperiul Leilor, de pe Pro TV, va avea un nou jurat! Este vorba despre un om de afaceri cu business-uri de peste 100 de milioane de euro."/>
  </head>
  <body>
    <article>
      <h1>Jurat nou la Pro TV! Oficialii postului tocmai au confirmat zvonurile</h1>
      <address><time datetime="2019-11-29T14:44:47+00:00">29 Nov 2019, 14:44</time> by <a rel="author">Cristian Blanuta</a></address>
      <p>
        <b>Emisiunea Imperiul Leilor, de pe Pro TV, va avea un nou jurat! Este vorba despre un om de afaceri cu business-uri de peste 100 de milioane de euro.</b>
      </p>
      <p>Cristian Onețiu, noul jurat din emisiune, deține două companii, mai exact Life Care și Biologistic, fiind și printre cei 500 de oameni din topul Forbes. Înainte de a-și lansa afacerile a riscat și a vândut cele două apartamente pe care le deținea familia sa, scrie paginademedia.ro.</p>
      <p>Cristian Onețiu: <i><b>„Decizia de a mă implica în acest format și în această emisiune este pentru mine o continuare firească a ultimilor ani în care am susținut sute de antreprenori în programe de mentorat, atât personal, cât și la distanță. În următoarea perioadă îmi propun să fiu mult mai mult implicat ca investitor în afaceri ce au potențial internațional.</b></i></p>
      <figure>
        <img src="https://www.cancan.ro/wp-content/uploads/2019/11/imperiul-leilor-cristian-onetiu-1-_tb730-1.jpeg"/>
      </figure>
      <p>
        <i>
          <b>Sunt foarte încântat că există o astfel de emisiune în România pentru că este nevoie de o educație antreprenorială, a managementului banilor și de construire a unui plan de afaceri.</b>
        </i>
      </p>
      <p>
        <i>
          <b>Mi se pare, de asemenea, extraordinar că această emisiune promovează și aduce în zona de televiziune, într-un format de entertainment, aceste valori care dezvoltă spiritul antreprenorial, cu accent pe construirea de planuri de proiecte funcționale în afaceri, atribute esențiale ale unui om adaptat, în ziua de azi!”</b>
        </i>
      </p>
      <p>Formatul Imperiul Leilor îi pune pe oamenii de afaceri de succes să descopere o idee bună de afaceri, să simtă potențialul ei și să devină investitori.</p>
    </article>
  </body>
</html>