<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/o-tzokovits-isos-einai-o-spoudaioteros-olon-ton-epochon/"/>
    <meta property="og:site_name" content="Tennis24"/>
    <meta property="article:published_time" content="2019-11-29T14:06:23+00:00"/>
    <meta property="og:title" content="“Ο Τζόκοβιτς, ίσως είναι ήδη ο σπουδαιότερος όλων των εποχών”"/>
    <meta property="og:description" content="Ο παλαίμαχος Αμερικανός τενίστας, Μάρντι Φις, μίλησε για την μάχη του GOAT, ανάμεσα στους Ρότζερ Φέντερερ, Ράφαελ Ναδάλ και Νόβακ Τζόκοβιτς, τονίζοντας ότι ο Σέρβος μπορεί ήδη να είναι ο κορυφαίος όλων των εποχών…   Ο 37χρονος, πρώην Νο7 τενίστας στην παγκόσμια κατάταξη της ΑΤΡ και νυν αρχηγός της Εθνικής ομάδας των Ηνωμένων Πολιτειών της […]"/>
  </head>
  <body>
    <article>
      <h1>“Ο Τζόκοβιτς, ίσως είναι ήδη ο σπουδαιότερος όλων των εποχών”</h1>
      <address>
        <time datetime="2019-11-29T14:06:23+00:00">29 Nov 2019, 14:06</time>
      </address>
      <h3>Ο παλαίμαχος Αμερικανός τενίστας, Μάρντι Φις, μίλησε για την μάχη του GOAT, ανάμεσα στους Ρότζερ Φέντερερ, Ράφαελ Ναδάλ και Νόβακ Τζόκοβιτς, τονίζοντας ότι ο Σέρβος μπορεί ήδη να είναι ο κορυφαίος όλων των εποχών…</h3>
      <p>Ο 37χρονος, πρώην Νο7 τενίστας στην παγκόσμια κατάταξη της ΑΤΡ και νυν αρχηγός της Εθνικής ομάδας των Ηνωμένων Πολιτειών της Αμερικής στο Davis Cup, έπλεξε το εγκώμιο του Νόλε, μιλώντας στο ESPN.</p>
      <p>Οι δυο τους, άλλωστε, διατηρούν εξαιρετικές σχέσεις. Ο Φις δεν κρύφτηκε πίσω από το δάχτυλό του και όταν ρωτήθηκε για το ποιον θεωρεί καλύτερο όλων των εποχών, απάντησε, τον Νόβακ Τζόκοβιτς</p>
      <p>Αναλυτικά όσα είπε:</p>
      <p>“Ο Τζόκοβιτς, είναι ίσως ο κορυφαίος τενίστας που έχει περάσει ποτέ από τα courts. Μπορεί να υπάρχουν μεγάλες συζητήσεις και τεράστιες συγκρίσεις ανάμεσα σε Φέντερερ και Ναδάλ, όμως τις επιδόσεις που πιάνει ο Τζόκοβιτς, δεν τις έχει πιάσει κανείς.</p>
      <p>Κατά την άποψή μου, μπορεί να θεωρείται ήδη ο καλύτερος. Δεν έχει κερδίσει όσους Grand Slam τίτλους έχουν κερδίσει οι άλλοι δυο Θρύλοι, αλλά δεν θα δυσκολευτεί να τους ξεπεράσει στο μέλλον.</p>
      <p>Ακόμη και τώρα όμως, νομίζω ότι είναι ο καλύτερος. Έχει κυριαρχήσει στην εποχή που και οι δυο ήταν στην καλύτερή τους ηλικία να παίξουν. Τα rivalries τους είναι υπέρ του Νόλε και νομίζω δικαιωματικά πρέπει να θεωρείται ως κορυφαίος”.</p>
      <p>
        <b>Δημήτρης Χαλιάπας</b>
      </p>
    </article>
  </body>
</html>