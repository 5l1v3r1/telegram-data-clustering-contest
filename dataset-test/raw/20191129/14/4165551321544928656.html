<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724558/georgi-hristov-pisatel-i-pateshestvenik-v-pesnite-vav-folklora-ni-se-sadarzha-edna-neveroyatna-madrost-prisashta-na-nashata-zemya.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T14:28:00+00:00"/>
    <meta property="og:title" content="Георги Христов, писател и пътешественик: В песните, във фолклора ни се съдържа една невероятна мъдрост, присъща на нашата земя"/>
    <meta property="og:description" content="Плевен. В песните, във фолклора ни се съдържа една невероятна мъдрост, присъща на нашата земя. Това каза за Радио „Фокус“ авторът на книгата ,,Душата ми на пътя”, писателят и пътешественик Георги Христов по повод представянето й в града на 30 ноември. ,,Моята теория е, че на територията на Балканите са процъфтявали различни духовни традиции от незапомнени времена. Осъз"/>
  </head>
  <body>
    <article>
      <h1>Георги Христов, писател и пътешественик: В песните, във фолклора ни се съдържа една невероятна мъдрост, присъща на нашата земя</h1>
      <address><time datetime="2019-11-29T14:28:00+00:00">29 Nov 2019, 14:28</time> by <a rel="author">Агенция "Фокус"</a></address>
      <p><b><i>Плевен. </i></b>В песните, във фолклора ни се съдържа една невероятна мъдрост, присъща на нашата земя. Това каза за <b>Радио „Фокус“ </b>авторът на книгата ,,Душата ми на пътя”, писателят и пътешественик Георги Христов по повод представянето й в града на 30 ноември. ,,Моята теория е, че на територията на Балканите са процъфтявали различни духовни традиции от незапомнени времена. Осъзнах, че в песните, във фолклора ни се съдържа една невероятна мъдрост, присъща на нашата земя. Бих искал да привлека вниманието към нея”, обясни Георги Христов. Според него това, което е ценното в България е, че тази мъдрост е практическа, ежедневна. ,,За мен това стана основна идея при пътуванията ми- срещата с тази житейска мъдрост, изстрадана, видяна в природните сили. Тя все още е запазена в малките селца, в малките градчета, в които привидно обезлюдени, откриваш едни бисери, стоплящи душата”, подчерта още Георги Христов. <br/><br/>Виолета КРЪСТЕВА</p>
    </article>
  </body>
</html>