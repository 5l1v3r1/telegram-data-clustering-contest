<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/veljiaj-malo-objekata-u-tirani-ostalo-neoseceno/"/>
    <meta property="og:site_name" content="Krstarica"/>
    <meta property="article:published_time" content="2019-11-29T14:49:00+00:00"/>
    <meta property="og:title" content="Veljiaj: Malo objekata u Tirani ostalo neošećeno"/>
    <meta property="og:description" content="TIRANA - Razorni zemljotres, koji je 26. novembra pogodio delove Albanije, u Tirani nije prouzrokovao žrtve, kao što je to bio slučaj u Draču u Tumanu,"/>
  </head>
  <body>
    <article>
      <h1>Veljiaj: Malo objekata u Tirani ostalo neošećeno</h1>
      <address><time datetime="2019-11-29T14:49:00+00:00">29 Nov 2019, 14:49</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>TIRANA – Razorni zemljotres, koji je 26. novembra pogodio delove Albanije, u Tirani nije prouzrokovao žrtve, kao što je to bio slučaj u Draču u Tumanu, ali je malo objekata ostalo neoštećeno, izjavio je danas gradonačelnik, Erion Veljiaj.</p>
      <p>Veljiaj je pozvao građane da se povinuju naredbama stručnjaka i ne vraćaju se u stanove koji su označeni kao rizični za stanovanje, gde bi im život bio ugrožen.</p>
      <p>„Situacija u Tirani prošla je prvu fazu vanredne situacije, ali nismo prošli bez značajnih oštećenja. Prvo što tražim je saradnja sa vlastima koji rade na utvrđivanju upotrebljivosti objekata. Ne trebaju nam junaštvo, već hladnokrvnost, bez paničnih ponašanja i potpuna poslušnost vlasti koje su u stalnom kontaktu sa stručnjacima koji procenjuju stanje objekata“, rekao je Veljiaj.</p>
      <p>Rekao je da je Grad Tirana dužan da sprovede neke akcije kontrolisanog rušenja pojedinih objekata, koji su toliko oštećeni da izazivaju opasnost po život građana.</p>
      <p>Rekao je da će porodice koje su ostale bez svojih stanova i kuća biti smeštene u socijalnim centrima i hotelima.</p>
      <p>Veljiaj je rekao i da je zahvajujući solidarnoj pomoći dobijeno više nego sto je potrebno odeće, ali da nedostaju kreveti, ćebad i hrana.</p>
      <p>(Tanjug)</p>
    </article>
  </body>
</html>