<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/kultura/koncert-dzepna-opera-2-decembra-u-bw-galeriji/"/>
    <meta property="og:site_name" content="Krstarica"/>
    <meta property="article:published_time" content="2019-11-29T14:23:00+00:00"/>
    <meta property="og:title" content="Koncert „Džepna opera“ 2. decembra u BW Galeriji"/>
    <meta property="og:description" content="BEOGRAD - Koncert &quot;Džepna opera&quot;, na kojem će posetioci moći da uživaju u poznatim operskim arijama i duetima, biće održan 2. decembra u BW Galeriji u"/>
  </head>
  <body>
    <article>
      <h1>Koncert „Džepna opera“ 2. decembra u BW Galeriji</h1>
      <address><time datetime="2019-11-29T14:23:00+00:00">29 Nov 2019, 14:23</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/522356-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Koncert „Džepna opera“, na kojem će posetioci moći da uživaju u poznatim operskim arijama i duetima, biće održan 2. decembra u BW Galeriji u okviru kulturno-umetničke inicijative Kvart Belgrade Waterfront.</p>
      <p>„Džepnu operu“ čine najpoznatija dela Donicetija, Pučinija, Belinija, Lehara i Bizea, koja će izvoditi prvaci opere ansambla Narodnog pozorišta u Beogradu: Jasmina Trumbetaš, Sanja Kerkez, Dejan Maksimović i Marija Jelić.</p>
      <p>Ugođaj će upotpuniti klavirska pratnja Zafire Alizade i Mine Ristić, a ceo koncert odigraće se pod rediteljskom palicom Aleksandra Nikolića.</p>
      <p>Publika će imati prile da se upozna sa najlepšim notama klasične muzike ili obnavljajući gradivo nekim od najpoznatijih libreta u jedinstvenom prostoru jednog od najlepših beogradskih zdanja.</p>
      <p>Događaj organizuje Umetničko udruženje JeNejArt, ulaz je besplatan, a koncert se održava pod pokroviteljstvom Sekretarijata za kulturu Grada Beograda.</p>
      <p>(Tanjug)</p>
    </article>
  </body>
</html>