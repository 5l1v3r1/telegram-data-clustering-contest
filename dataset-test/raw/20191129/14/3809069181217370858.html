<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1419939/panionios-epaggelmatias-o-retsos"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T14:55:51+00:00"/>
    <meta property="og:title" content="Πανιώνιος: Επαγγελματίας ο Ρέτσος"/>
    <meta property="og:description" content="Ο νεαρός χαφ προωθήθηκε στην «πρώτη» ομάδα των «κυανέρυθρων» και έγινε επαγγελματίας"/>
  </head>
  <body>
    <article>
      <h1>Πανιώνιος: Επαγγελματίας ο Ρέτσος</h1>
      <h2>Ο νεαρός χαφ προωθήθηκε στην «πρώτη» ομάδα των «κυανέρυθρων» και έγινε επαγγελματίας</h2>
      <address><time datetime="2019-11-29T14:55:51+00:00">29 Nov 2019, 14:55</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Σε μία... εσωτερική μεταγραφή προχώρησε ο Πανιώνιος, καθώς στην «πρώτη» ομάδα ανέβηκε ο Χρήστος Ρέτσος. Ο νεαρός χαφ υπέγραψε το πρώτο του επαγγελματικό συμβόλαιο. </p>
      <p><b>ΑΝΑΛΥΤΙΚΑ Η ΑΝΑΚΟΙΝΩΣΗ <br/></b>"Η ΠΑΕ ΠΑΝΙΩΝΙΟΣ ΓΣΣ ανακοινώνει την προώθηση του Χρήστου Ρέτσου στην πρώτη ομάδα. Ο 18χρονος ποδοσφαιριστής, ο οποίος αποτελεί προϊόν των τμημάτων υποδομής του συλλόγου μας, υπέγραψε επαγγελματικό συμβόλαιο και πλέον θα αγωνίζεται στην πρώτη ομάδα με τη φανέλα με το νούμερο “40”.</p>
      <p>Ο Χρήστος Ρέτσος, έχει γεννηθεί στις 2 Μαΐου 2001 στη Νότιο Αφρική. Στα τμήματα υποδομής του ΠΑΝΙΩΝΙΟΥ εντάχθηκε το Μάιο του 2018 και πέρασε από δοκιμαστικά για την ομάδα Κ20. Τον Ιούλιο του 2018 εντάχθηκε κανονικά στο ρόστερ της ομάδας Κ20, υπό τις οδηγίες του Δημήτρη Κοροπούλη. Αγωνίστηκε στο πρωτάθλημα Superleague ως ο βασικός κεντρικός μέσος της ομάδας."</p>
    </article>
  </body>
</html>