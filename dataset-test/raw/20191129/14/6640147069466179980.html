<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cybertruck-elon-muskgta-5-rocket-league/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-29T14:40:00+00:00"/>
    <meta property="og:title" content="Il Cybertruck di Elon Musk è stato inserito in GTA 5, Rocket League e Minecraft | Game Division"/>
    <meta property="og:description" content="Il Cybertruck di Elon Musk è stato di certo un successo, sopratutto tra i videogiocatori che hanno iniziato a inserire questo veicolo in molti giochi."/>
  </head>
  <body>
    <article>
      <h1>Il Cybertruck di Elon Musk è stato inserito in GTA 5, Rocket League e Minecraft | Game Division</h1>
      <address>
        <time datetime="2019-11-29T14:40:00+00:00">29 Nov 2019, 14:40</time>
      </address>
      <p><b>Il Cybertruck di Elon Musk</b> è stato di certo un successo di pubblico, sopratutto tra i videogiocatori che hanno iniziato a inserire questo veicolo dal taglio low-poli in molti giochi. Vi abbiamo già riportato <a href="http://www.tomshw.it/videogioco/tesla-cybertruck-goldeneye-007/">l’esempio di GoldenEye 007</a> per Nintendo 64, ma si trattava solo della punta dell’iceberg.</p>
      <p>Come potete vedere anche qui sotto, i modder si sono dati da fare e hanno inserito il Cybertruck in tanti giochi diversi, iniziando con <b>GTA 5</b>. Ovviamente sono molte le versioni create dagli appassionati e la qualità è a dir poco variabile; uno dei migliori però è quello di Fred Walkthrough, che include anche luci funzionanti e ha un aspetto credibile.</p>
      <figure>
        <iframe src="https://www.youtube.com/embed/5TTX3IL3qn8" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/07/gta-online-5-v-the-diamond-casino-resort-44045.768x432.jpg"/>
        </figure>
        <figure>
          <img src="https://www.tomshw.it/images/images/2019/07/gta-online-5-v-the-diamond-casino-resort-44044.768x432.jpg"/>
        </figure>
        <figure>
          <img src="https://www.tomshw.it/images/images/2019/07/gta-online-5-v-the-diamond-casino-resort-44043.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/resident-evil-3-remake-jump-festa/">Resident Evil 3 Remake sarà presentato al Jump Festa il prossimo mese?</a></p>
      <p>GTA 5, però, è solo uno dei giochi nel quale il Cybertruck di Elon Musk è stato inserito. Parlando di un veicolo, era impossibile chiedere alla community di non creare una versione dedicata a <b>Rocket League</b>. Potete vedere un esempio nella gif condivisa su Twitter. Inoltre, i fan hanno dato il via a una petizione per inserire il mezzo in modo ufficiale all’interno del gioco di Psyonix.</p>
      <p>https://twitter.com/platypun/status/1200144728035123203</p>
      <p>Infine, a <a href="https://youtu.be/z3au2CkH7UQ">questo indirizzo</a>, potete vedere anche una versione del mezzo creata in <b>Minecraft</b>. Il mezzo, all’interno dell’opera di Mojang, non solo è guidabile, ma è anche indistruttibile (vetri compresi).</p>
      <p>Non c’è che dire, la community mondiale non ci ha messo molto per lanciarsi nella realizzazione del Cybertruck. <b>Diteci, avete per caso scovato l’automobile all’interno di altri giochi?</b> Oppure voi stessi ne avete creato una versione ludica?</p>
      <blockquote>Se siete grandi appassionati di GTA, non potete farvi scappare il quinto capitolo: lo trovate su Amazon, a <a href="https://toms.it/zAjPU">questo indirizzo</a>.</blockquote>
    </article>
  </body>
</html>