<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/29/dal-black-friday-al-black-hole-friday-oggi-e-la-giornata-dei-buch-8-958722.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T14:46:54+00:00"/>
    <meta property="og:title" content="Dal Black Friday al Black Hole Friday: oggi è la giornata dei buchi neri"/>
    <meta property="og:description" content="Cultura - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Astronomia</h6>
      <h1>Dal Black Friday al Black Hole Friday: oggi è la giornata dei buchi neri</h1>
      <h2>La giornata, promossa dalla Nasa, celebra questi misteriosi oggetti cosmici</h2>
      <address>
        <time datetime="2019-11-29T14:46:54+00:00">29 Nov 2019, 14:46</time>
      </address>
      <p>Non solo Black Friday: oggi è anche il Black Hole Friday, la giornata mondiale dei buchi neri promossa dalla Nasa per celebrare questi enormi mostri cosmici che continuano a stupire.</p>
      <p>Sempre più protagonisti dell'astronomia, questi enormi "mostri" cosmici sfidano la fisica per il fatto stesso di esistere.</p>
      <p>Solo di pochi giorni fa è la notizia della scoperta nella Via Lattea di <a href="https://www.unionesarda.it/articolo/cultura/2019/11/28/lb-1-il-gigantesco-buco-nero-70-volte-piu-grande-del-sole-8-958250.html">un buco nero impossibile</a>, con una massa 70 volte quella del Sole e superiore di 4 o 5 volte a quella considerata limite per un buco nero di questo tipo.</p>
      <p>Negli ultimi tempi le notizie e scoperte che li hanno avuti per protagonisti sono diventate sempre più frequenti, non da ultima la pubblicazione, nell'aprile scorso, della prima foto di un buco nero, che si è guadagnata anche il Breakthrough prize 2020 per la Fisica fondamentale, uno degli Oscar della scienza, e che ha visto in prima fila anche la Sardegna rappresentata con l'occasione dall'astrofisico Ciriaco Goddi, responsabile scientifico del progetto BlackHoleCam.</p>
      <p>La scommessa, ora, è riuscire a capire che cosa succede all'interno di questi oggetti cosmici.</p>
      <p>(Unioneonline/v.l.)</p>
    </article>
  </body>
</html>