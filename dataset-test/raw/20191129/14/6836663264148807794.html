<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/byznys/e15-a-byznys/seat-presedne-na-dve-kola-nabidne-nove-elektricke-kolobezky-i-skutry-1364680"/>
    <meta property="og:site_name" content="E15.cz"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="Seat přesedne na dvě kola, nabídne nové elektrické koloběžky i skútry"/>
    <meta property="og:description" content="Seat jako mnohé další automobilky posiluje v elektomobilitě. V následujících měsících představí výsledky nově vzniklé divize Seat Urban Mobility, která se chce zabývat výhradně udržitelnou městskou mobilitou. Do jejích struktur se začlení i platforma Respiro pro sdílení aut."/>
  </head>
  <body>
    <article>
      <h1>Seat přesedne na dvě kola, nabídne nové elektrické koloběžky i skútry</h1>
      <address><time datetime="2019-11-29T14:00:00+00:00">29 Nov 2019, 14:00</time> by <a rel="author">lum</a></address>
      <p>
        <b>Seat jako mnohé další automobilky posiluje v elektomobilitě. V následujících měsících představí výsledky nově vzniklé divize Seat Urban Mobility, která se chce zabývat výhradně udržitelnou městskou mobilitou. Do jejích struktur se začlení i platforma Respiro pro sdílení aut.</b>
      </p>
      <p>Prvním viditelnějším krokem v tomto směru bude pro Seat elektrický skútr s prozaickým názvem e-Scooter. Španělská firma nedávno zveřejnila jeho první studie. Do sériové výroby by se mohl dostat příští rok.</p>
      <p>Doslova srdcem skútru má být akumulátor, který má vystačit až pro dojezd 115 kilometrů. Výhodou baterie je to, že je vyjímatelná. Nabíjet ji proto může majitel skútru i v bytě, přičemž díky kolečkům a kompaktním rozměrům ji lze využívat jako přenosný zdroj elektřiny, třeba pro nabíjení notebooku či chytrých telefonů. Náklady na sto kilometrů se mají pohybovat okolo 18 korun.</p>
      <p>Od začátku letošního roku do října prodala automobilka, která je součástí skupiny Volkswagen spolu například se značkami Audi, Lamborgini, či Škoda Auto, po celém světě na 500 tisíc aut. Pro celý rok 2019 půjde podle odhadů dost možná o historický prodejní rekord.</p>
      <related>
        <a href="https://www.e15.cz/byznys/obchod-a-sluzby/prodej-elektrickych-kolobezek-a-kol-raketove-roste-obchodnici-sklizeji-vysoke-marze-1364633"/>
      </related>
      <related>
        <h4>Související články</h4>
        <a href="https://www.e15.cz/byznys/prumysl-a-energetika/bmw-postavi-v-cine-tovarnu-na-elektromobily-chce-vyrabet-az-160-tisic-vozu-rocne-1364661"/>
        <a href="https://www.e15.cz/byznys/prumysl-a-energetika/volkswagen-pobizi-vyrobce-baterii-k-vetsi-aktivite-investuje-do-nich-desitky-miliard-eur-1360438"/>
        <a href="https://www.e15.cz/byznys/prumysl-a-energetika/cez-slape-do-elektromobility-jeho-fond-koupil-podil-v-izraelskem-startupu-1355397"/>
      </related>
    </article>
  </body>
</html>