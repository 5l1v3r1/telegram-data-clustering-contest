<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/wall-street-previsto-avvio-fiacco-oggi-seduta-ridotta-per-il-black-friday"/>
    <meta property="og:site_name" content="FinanzaOnline"/>
    <meta property="article:published_time" content="2019-11-29T14:40:00+00:00"/>
    <meta property="og:title" content="Wall Street: previsto avvio fiacco, oggi seduta ridotta per il Black Friday"/>
    <meta property="og:description" content="Si prevede una partenza in leggero calo per Wall Street, che riapre dopo lo stop di ieri per la festività del Giorno del Ringraziamento. A circa un'ora dall'avvio, il future …"/>
  </head>
  <body>
    <article>
      <h1>Wall Street: previsto avvio fiacco, oggi seduta ridotta per il Black Friday</h1>
      <address><time datetime="2019-11-29T14:40:00+00:00">29 Nov 2019, 14:40</time> by <a rel="author">Valeria Panigada</a></address>
      <p>Si prevede una partenza in leggero calo per Wall Street, che riapre dopo lo stop di ieri per la festività del Giorno del Ringraziamento. A circa un’ora dall’avvio, il future sul Dow Jones scivola dello 0,19%, quello sull’S&amp;P500 cede lo 0,17% e il contratto sul Nasdaq segna un -0,25%. Sui mercati prevale un atteggiamento di cautela dopo la firma da parte del presidente americano Donald Trump della legge relativa ad Hong Kong e le minacce di ritorsioni annunciate dalla Cina e in attesa di vedere i dati sulle vendite del weekend dello shopping tra Black Friday e Cyber Monday. A questo proposito, si ricorda, che la seduta odierna seguirà un orario ridotto: chiuderà alle 13.00 ore locali per il Black Friday, il “Venerdì Nero” di sconti e promozioni che segna l’inizio dello shopping natalizio. Si prevedono dunque scambi sottili.</p>
    </article>
  </body>
</html>