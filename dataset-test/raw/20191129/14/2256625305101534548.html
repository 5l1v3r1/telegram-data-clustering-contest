<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159777_1.html"/>
    <meta property="og:site_name" content="Novsport"/>
    <meta property="article:published_time" content="2019-11-29T14:20:00+00:00"/>
    <meta property="og:title" content="Радуканов: От Стойчо Младенов съм чувал, че това са шампионски победи"/>
    <meta property="og:description" content="&quot;Това беше най-слабият ни мач през сезона, но е нормално&quot;"/>
  </head>
  <body>
    <article>
      <h1>Радуканов: От Стойчо Младенов съм чувал, че това са шампионски победи</h1>
      <address><time datetime="2019-11-29T14:20:00+00:00">29 Nov 2019, 14:20</time> by <a rel="author">Пламен Димитров</a></address>
      <p>От Стойчо Младенов съм чувал, че това са шампионски победи, обяви треньорът на Септември Милен Радуканов след победата с 1:0 над Локомотив (Горна Оряховица). </p>
      <p> <br/>"Най-радващото е, че спечелихме трите точки днес. Поздравявам Локомотив (Горна Оряховица), беше въпрос на шанс кой ще отбележи. Това беше най-слабият ни мач през сезона, но е нормално. Важното е, че спечелихме, но не съм доволен от това, което показахме, ще го анализираме през седмицата. Поздравявам футболистите, че се борихме", каза още специалистът.<br/> <br/>"В последните мачове нямаше от какво да съм недоволен, днес обаче показахме друго лице. Нашата група е от 16 човека, нормално е да се получи такъв спад. Гоним целите си до край - говорим постоянно за търпение, търпение. Имахме достатъчно ситуации, но не се получаваше. В 94-ата минута търпението ни беше възнаградено", добави той. <br/> <br/>Запитан за евентуалното завръщане на Асен Чандъров през зимата в тима на Септември, Радуканов отговори: „Да, той е един страхотен млад футболист. Мисля, че ще бъде от полза за нашия обор, но тези неща ще се решават след края на полусезона.”<br/> <br/>"Срещу Лудогорец ще е най-хубавият двубой за нас, излизаме без напрежение, ясно е, че те са фаворити", заяви Радуканов по повод предстоящия двубой за Купата на България.</p>
    </article>
  </body>
</html>