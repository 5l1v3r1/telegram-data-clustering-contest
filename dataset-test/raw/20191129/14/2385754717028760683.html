<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/599761/giortino-proino-gia-ton-dimosiografiko-kosmo-sto-katastima-jysk"/>
    <meta property="og:site_name" content="SIGMALIVE"/>
    <meta property="article:published_time" content="2019-11-29T14:53:00+00:00"/>
    <meta property="og:title" content="Γιορτινό πρωϊνό για τον δημοσιογραφικό κόσμο στο κατάστημα JYSK"/>
    <meta property="og:description" content="Στα μυστικά του σκανδιναβικού hygge (χούγκα), την τέχνη δηλαδή του ευ ζην και της φιλοξενίας μέσα από το design, είχε την ευκαιρία να μυηθεί, η παρέα των..."/>
  </head>
  <body>
    <article>
      <h1>Γιορτινό πρωϊνό για τον δημοσιογραφικό κόσμο στο κατάστημα JYSK</h1>
      <address><time datetime="2019-11-29T14:53:00+00:00">29 Nov 2019, 14:53</time> by <a rel="author">Sigmalive</a></address>
      <p>Στα μυστικά του σκανδιναβικού hygge (χούγκα), την τέχνη δηλαδή του ευ ζην και της φιλοξενίας μέσα από το design, είχε την ευκαιρία να μυηθεί, η παρέα των ΜΜΕ περνώντας ένα χαλαρωτικό γιορτινό πρωϊνό, στο κατάστημα JYSK, στο Nicosia Mall.</p>
      <p>Στα ράφια του καταστήματος της σκανδιναβικής αλυσίδας από τη Δανία, ο κόσμος των ΜΜΕ ανακάλυψε τη χαρά του να δημιουργείς «ατμόσφαιρα θαλπωρής», «ζεστασιά της ψυχής», «συναίσθημα ευεξίας και εσωτερικής πληρότητας» στον χώρο, μέσα από πρωτότυπες και ποιοτικές χριστουγεννιάτικες προτάσεις διακόσμησης.</p>
      <p>Φαναράκια, κεριά, χαλιά, χριστουγεννιάτικα λαμπάκια δεντράκια, στεφάνια και ένα σωρό υπέροχα στολίδια για το δέντρο, με παιχνιδιάρικη νοσταλγική διάθεση, όπως ρετρό αυτοκινητάκια,  χαριτωμένες χάρτινες καρδούλες που κρύβουν εκπλήξεις, «διηγούνται» τη δική τους ιστορία συνθέτοντας ένα παραμυθένιο σκηνικό.</p>
      <p>Με ιδιαίτερο ενδιαφέρον οι φιλοξενούμενοι περιεργάστηκαν και τις μοναδικές προτάσεις του JYSK για το γιορτινό τραπέζι που έχει πρωταγωνιστικό ρόλο τις μέρες των Χριστουγέννων.  Κεραμικά πιάτα, κούπες, ποτήρια αλλά και διακοσμητικά αντικείμενα όπως επιτραπέζια δεντράκια, μπαλίτσες, κουκουνάρια, τραπεζομάντηλα και ράνερ προσδίδουν μια φινετσάτη art de la table χριστουγεννιάτικη νότα.</p>
      <p>Ενημερώθηκαν επίσης και για τις διάφορες δραστηριότητες και διαγωνισμούς, που έχει προγραμματίσει το JYSK, στο πνεύμα των ημερών, δίνοντας την ευκαιρία στους επισκέπτες του να κερδίσουν γιορτινά δώρα.</p>
      <p>Περισσότερες πληροφορίες για τα προϊόντα και τις προσφορές στην ιστοσελίδα του JYSK  <a href="http://www.jysk.com.cy/">www.jysk.com.cy</a> στη σελίδα του στο Facebook <a href="https://www.facebook.com/">https://www.facebook.com</a> /JYSK.CYPRUS/ και στο Instagram <a href="https://www.instagram.com/jyskcyprus/">https://www.instagram.com/jyskcyprus/</a> .</p>
    </article>
  </body>
</html>