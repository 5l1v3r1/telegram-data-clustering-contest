<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/711449?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-29T14:04:06+00:00"/>
    <meta property="og:title" content="&quot;יש הרבה מסקנות, והסקנו אותן&quot;"/>
    <meta property="og:description" content="אחרי ההפסד לנס ציונה לפני הפגרה, הפועל ב&quot;ש רוצה לשוב אל מסלול הניצחונות מול בני יהודהכדורגל ישראלי"/>
  </head>
  <body>
    <article>
      <h1>"יש הרבה מסקנות, והסקנו אותן"</h1>
      <h2>אחרי ההפסד לנס ציונה לפני הפגרה, הפועל ב"ש רוצה לשוב אל מסלול הניצחונות מול בני יהודה • במכבי נתניה סימנו מטרה לפני הפועל חיפה: "4 או 6 נקודות מצמד המשחקים הקרוב"</h2>
      <address><time datetime="2019-11-29T14:04:06+00:00">29 Nov 2019, 14:04</time> by <a rel="author" href="https://www.israelhayom.co.il/writer_articles?tid=59819" target="_blank">ליאב נחמני ושי ארצי</a></address>
      <p>לאחר שתי שבתות ללא כדורגל בעקבות משחקי הנבחרת ושזרוע החורף, בשבת ליגת העל חוזרת. במוצ"ש תארח הפועל ב"ש את בני יהודה, במטרה לשמור על המאזן המושלם בטרנר.</p>
      <p>"היתה לנו פגרה ארוכה כדי לנוח, אבל יותר כדי להתכונן ולהסיק מסקנות מהתקופה האחרונה", אמר המאמן האדום, ברק בכר, שהתייחס להפסד המפתיע לנס ציונה לפניה יציאה לפגרה: "יש הרבה מסקנות והסקנו אותן. מצפה לנו משחק נגד קבוצה שמקשה על כל הקבוצות ואנחנו מודעים לכך. נצטרך לעשות את הדברים אחרת".</p>
      <p>על סיפורו של מאור מליקסון, אמר בכר: "כולם יודעים מה מאור מליקסון בשבילי. זה מכניס פרופורציות לחיים. יש דברים קלים שיכולים להפוך לנוראיים. אנחנו מקווים שהוא יצליח לחזור, זה לא פשוט. הוא מאוד רוצה לחזור, מקווים שיצליח".</p>
      <p>בן שהר צפוי לפתוח בעוד, בעוד שלגבי נייג'ל האסלביינק יש התלבטות האם להכלילו בסגל מאחר ואיחר לחזור ממשחק נבחרתו. </p>
      <p>אצל היריבה, לרשות יוסי אבוקסיס יעמוד סגל מלא ונראה שהוא ימשיך עם אותו הרכב שניצח את אשדוד לפני הפגרה. המשמעות היא שהכתומים ישחקו עם ארבעה שחקני הגנה ולא עם חמישה. </p>
      <p>"מצפה לנו מאבק מול קבוצה טובה, באחד המגרשי הכי קשים בארץ", אמר אבוקסיס, "נצטרך להיות במיטבנו בשביל לחזור עם נקודות".</p>
      <p> </p>
      <p>
        <b>"אנחנו בעמדת זינוק טובה"</b>
      </p>
      <p>אחרי מחנה האימונים שעשתה במהלך הפגרה, תתארח בשבת מכבי נתניה אצל הפועל חיפה. המשחק בסמי עופר יהיה מבחן גדול עבור חניכיו של סלובודן דראפיץ', שיקוו להראות שהניצחון במחזור האחרון לא היה מקרי ושהמשבר מאחוריהם. </p>
      <p>"4 או 6 נקודות מצמד המשחקים מול חיפה וק"ש, יעידו שיצאנו לדרך חדשה", אמרו בנתניה, שתחסר את רומן גולובורט המוצהב. צליל נחמיה סובל מפציעה קלה ובספק להתמודדות. פאטוס בצ'יראי, שמתקשה לשחזר את היכולת הטובה מהעונה שעברה, צפוי לשלם את המחיר ולרדת לספסל. יונס מלאדה הצעיר עשוי לקבל את הקרדיט בהתקפה. </p>
      <p>בחיפה, ניקולה גולאן כשיר ויכלל בסגל, אך לא צפוי לפתוח בהרכב. גל אראל אמור לרדת לספסל, ואילו נס זמיר ואלמוג בוזגלו כשירים וצפויים לשחק. "אנחנו בעמדת זינוק טובה", אמר המאמן חיים סילבס, "בעשרה מחזורים אנחנו עומדים בציפיות ומרוצים מהמקום שלנו. מה שנעשה במשחקים הקרובים זה מה שיקבע. צריך להדביק ניצחונות במשחקים הקרובים כדי להיות בצמרת".</p>
    </article>
  </body>
</html>