<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/pivzakhysnyka-volyni-vyznaly-naykrashchym-hravtsem-pershoyi-lihy/"/>
    <meta property="og:site_name" content="Волинські новини"/>
    <meta property="article:published_time" content="2019-11-29T14:40:00+00:00"/>
    <meta property="og:title" content="Півзахисника «Волині» визнали найкращим гравцем Першої ліги"/>
    <meta property="og:description" content="Півзахисника «Волині» Дениса Кожанова визнали найкращим гравцем Першої ліги за підсумками осінньої частини чемпіонату України."/>
  </head>
  <body>
    <article>
      <h1>Півзахисника «Волині» визнали найкращим гравцем Першої ліги</h1>
      <address>
        <time datetime="2019-11-29T14:40:00+00:00">29 Nov 2019, 14:40</time>
      </address>
      <p>Півзахисника «Волині» <b>Дениса Кожанова</b> визнали найкращим гравцем Першої ліги за підсумками осінньої частини чемпіонату України.<br/><br/>Голосування, у якому беруть участь тренери команд дивізіону, які за правилами не можуть голосувати за своїх підопічних, проводив сайт «FootBoom», – пише пресслужба луцького футбольного клубу.<br/><br/>Цього сезону фактично без шансів для інших гравців першість у голосуванні взяв Денис Кожанов, який набрав 56 очок. Для порівняння, найближчий переслідувач Кожанова – <b>Ніка Січінава</b> – набрав 23 залікових пункти.<br/><br/><a href="https://www.volynnews.com/ua/news/all/pivzakhysnyka-volyni-vyznaly-naykrashchym-hravtsem-pershoyi-lihy/../../../../news/sport/meni-lipshe-vyhraty-43-a-ne-10-andriy-tlumak-pro-vidstavku-pi/"><b>ЧИТАЙТЕ ТАКОЖ:«МЕНІ ЛІПШЕ ВИГРАТИ 4:3, А НЕ 1:0», – АНДРІЙ ТЛУМАК ПРО ВІДСТАВКУ, ПІДСУМКИ СЕЗОНУ І ТРАНСФЕРНІ ПЛАНИ «ВОЛИНІ». ІНТЕРВ’Ю</b></a><br/><br/>На перше місце в голосуванні нашого бомбардира поставили 10 із 16 тренерів, що лише доводить те, наскільки сильний вклад Дениса в найкращу атаку Першої ліги.<br/><br/>До слова, минулого року Кожанов також претендував на це звання, разом із колишнім гравцем «Волині» <b>Сергієм Кравченком</b> розділивши першість у голосуванні та поступившись у підсумку лише за додатковими показниками. Реклама ﻿</p>
    </article>
  </body>
</html>