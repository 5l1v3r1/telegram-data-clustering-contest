<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80190365/"/>
    <meta property="og:site_name" content="Janam TV"/>
    <meta property="article:published_time" content="2019-11-29T14:50:31+00:00"/>
    <meta property="og:title" content="ഒരോവറിൽ അഞ്ച് വിക്കറ്റ്; തകർപ്പൻ പ്രകടനവുമായി കർണാടക താരം"/>
    <meta property="og:description" content="സൂറത്ത്: സയ്യിദ് മുഷ്താഖ് അലി ടി20 ട്രോഫിയില്‍ തകർപ്പൻ പ്രകടനവുമായി കർണാടക താരം അഭിമന്യു മിഥുൻ. ഒരു ഓവറിൽ അഞ്ച് വിക്കറ്റ് പ്രകടനമാണ് മിഥുൻ കാഴ്ചവച്ചത്."/>
  </head>
  <body>
    <article>
      <h1>ഒരോവറിൽ അഞ്ച് വിക്കറ്റ്; തകർപ്പൻ പ്രകടനവുമായി കർണാടക താരം</h1>
      <address><time datetime="2019-11-29T14:50:31+00:00">29 Nov 2019, 14:50</time> by <a rel="author">Janam TV Web Desk</a></address>
      <p>സൂറത്ത്: സയ്യിദ് മുഷ്താഖ് അലി ടി20 ട്രോഫിയില്‍ തകർപ്പൻ പ്രകടനവുമായി കർണാടക താരം അഭിമന്യു മിഥുൻ. ഒരു ഓവറിൽ അഞ്ച് വിക്കറ്റ് പ്രകടനമാണ് മിഥുൻ കാഴ്ചവച്ചത്. കര്‍ണാടകവും ഹരിയാണയും തമ്മിലുള്ള ആദ്യ സെമി ഫൈനല്‍ മത്സരത്തിലായിരുന്നു അഭിമന്യുവിന്റെ തകർപ്പൻ പ്രകടനം.</p>
      <p>അവസാന ഓവര്‍ എറിയാനെത്തിയ താരം ആദ്യ നാല് പന്തിലും വിക്കറ്റെടുത്തു. അടുത്ത പന്ത്  വൈഡും ശേഷമുള്ള പന്തിൽ ഒരു റൺസും വിട്ടുകൊടുത്തു. ശേഷം അവസാന പന്തിലും വിക്കറ്റ് സ്വന്തമാക്കി. നാല് ഓവറില്‍ 39 റണ്‍സ് വിട്ടുകൊടുത്തുകൊണ്ട് അഭിമന്യു അഞ്ച് വിക്കറ്റ് വീഴ്ത്തി.</p>
      <p>ഇതോടെ ഇന്ത്യന്‍ ആഭ്യന്തര ക്രിക്കറ്റിലെ മൂന്ന് ടൂര്‍ണമെന്റുകളിലും ഹാട്രിക് നേടുന്ന താരമായി അഭിമന്യു. രഞ്ജി ട്രോഫിയിലും വിജയ് ഹസാരെ ട്രോഫിയിലും അഭിമന്യു നേരത്തെ ഹാട്രിക് നേടിയിരുന്നു.</p>
      <p>മത്സരത്തിൽ വിക്കറ്റിന് കർണാടക ജയിച്ചു. ആദ്യം ബാറ്റ് ചെയ്ത ഹരിയാന 7 വിക്കറ്റ് നഷ്ടത്തിൽ 194 റൺസെടുത്തു. മറുപടി ബാറ്റിംഗിനിറങ്ങിയ കർണ്ണാകയ്ക്ക് വേണ്ടി മലയാളി താരം ദേവ് ദത്ത് പടിക്കലും കെഎൽ രാഹുലും അർദ്ധ സെഞ്ച്വറി നേടി ദേവ്ദത്ത് 42 പന്തിൽ 87ഉം രാഹുൽ 31 പന്തിൽ 66 റൺസുമെടുത്തു.</p>
    </article>
  </body>
</html>