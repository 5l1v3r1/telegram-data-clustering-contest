<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/fynd-sakrade-efter-nattens-drama-i-frolunda/"/>
    <meta property="og:site_name" content="DN.SE"/>
    <meta property="article:published_time" content="2019-11-29T14:24:29+00:00"/>
    <meta property="og:title" content="Fynd säkrade efter nattens drama i Frölunda"/>
    <meta property="og:description" content="En man i 35-årsåldern är anhållen misstänkt för vapenbrott, grovt olaga hot och försök till allmänfarlig ödeläggelse i Frölunda i Göteborg."/>
  </head>
  <body>
    <article>
      <h1>Fynd säkrade efter nattens drama i Frölunda</h1>
      <address><time datetime="2019-11-29T14:24:29+00:00">29 Nov 2019, 14:24</time> by <a rel="author" href="https://www.dn.se/av/kristina-hedberg/" target="_blank">Kristina Hedberg</a></address>
      <p>
        <b>En man i 35-årsåldern har anhållits på sannolika skäl misstänkt för vapenbrott, grovt olaga hot och försök till allmänfarlig ödeläggelse i Göteborg.<br/>Polisen har gjort fynd vid mannens bostad i Frölunda och flera personer ska höras under helgen.</b>
      </p>
      <p>Det var på torsdagskvällen som polisen i samband med ett ingripande mot en man också hittade ett misstänkt farligt föremål och tillkallade Nationella bombskyddet. Tidigt på fredagsmorgonen konstaterades att föremålet inte var explosivt. </p>
      <p>Under fredagen har arbetet med att undersöka platsen fortsatt och vid 14-tiden anhölls mannen på nytt.</p>
      <p>– Vi har mycket arbete framför oss i helgen. Det har gjorts fynd på platsen som ska granskas närmare och flera personer ska höras, säger åklagare Bengt-Olof Berggren.</p>
      <p>
        <b>Enligt uppgifter till </b>
        <a href="https://www.gp.se/nyheter/g%C3%B6teborg/uppgifter-anh%C3%A5llen-man-%C3%A4r-is-hemv%C3%A4ndare-1.20940736">
          <b>Göteborgs-Posten </b>
        </a>
        <b>har mannen kopplingar till IS, vad kan du säga om det?</b>
      </p>
      <p>– Vi har en speciell enhet som arbetar med terrormål och de har inte visat intresse för att ta över ärendet, så i nuläget behandlas han som en vanlig brottsling. </p>
      <p>Det olaga hotet som mannan misstänks för har riktats mot personer som bor i samma flerfamiljshus som mannen bor i.</p>
    </article>
  </body>
</html>