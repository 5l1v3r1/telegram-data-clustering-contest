<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/29/novi-dokumenti-baviat-doklada-za-smyrtta-na-3-godishnoto-dete.431307"/>
    <meta property="og:site_name" content="Dnes.bg"/>
    <meta property="article:published_time" content="2019-11-29T14:42:00+00:00"/>
    <meta property="og:title" content="Нови документи бавят доклада за смъртта на 3-годишното дете"/>
    <meta property="og:description" content="Слагат още камери на рисковите места в болниците | Dnes.bg"/>
  </head>
  <body>
    <article>
      <h1>Нови документи бавят доклада за смъртта на 3-годишното дете</h1>
      <h2>Слагат още камери на рисковите места в болниците</h2>
      <address><time datetime="2019-11-29T14:42:00+00:00">29 Nov 2019, 14:42</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Кирил Ананиев съобщи, че докладът на "Медицински надзор" на смъртта на 3-годишния Александър, който почина след прегледи в три болници, все още не е окончателен.</p>
      <p>"Пристигат нови медицински документи, така ще се наложи да бъде удължен срокът на проверката", каза той като прогнозира, че вероятно ще е нужна още седмица на експертите.</p>
      <p>Здравният министър коментира и случая на брутална агресия тази нощ, при която пациент удря, блъскал, душил и обиждал лекари и сестри в болница "Св. Анна".</p>
      <p>Ананиев, съобщи, че чака доклада на директора на болницата и веднага ще го изпрати на главния прокурор, с когото имат споразумение за бързи действия в такива случаи.</p>
      <p>"Върху пострадалата лекарка е оказано и физическо, и психическо насилие, обясни той.</p>
      <p>"Това се случва вече доста пъти в моя мандат и не мога да разбера какви са тези хора", допълни той.</p>
      <p>Една от превантивните мерки, които ще бъдат вземи срещу агресията в болниците, е поставянето на видеонаблюдении.</p>
      <p>"За следващата година ще има специална програма, но ще се види къде е най -належащо, къде са най-рисковите места, защото за една година няма да може да бъдат поставени навсякъде", обясни министърът.</p>
      <related>
        <h4>Още по темата</h4>
        <a href="https://www.dnes.bg/sofia/2019/11/29/biiachyt-ot-sveta-anna-se-vyrna-v-bolnicata-zadyrjaha-go.431302"/>
        <a href="https://www.dnes.bg/temida/2019/11/21/razpitvat-lichniia-lekar-na-pochinaliia-3-godishen-aleksandyr.430356"/>
      </related>
    </article>
  </body>
</html>