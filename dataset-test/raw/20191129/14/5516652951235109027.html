<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426735/h-rodos-to-kalo-mood-kai-to-megalo-stoixhma"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T14:40:01+00:00"/>
    <meta property="og:title" content="Η Ρόδος, το καλό …mood και το μεγάλο στοίχημα!"/>
    <meta property="og:description" content="Έτοιμη να πανηγυρίσει ακόμα μια νίκη, αυτή τη φορά απέναντι στη Μαρκό είναι η ομάδα της Ρόδου η οποία προετοιμάζεται εντατικά για το αυριανό παιχνίδι."/>
  </head>
  <body>
    <article>
      <h1>Η Ρόδος, το καλό …mood και το μεγάλο στοίχημα!</h1>
      <address>
        <time datetime="2019-11-29T14:40:01+00:00">29 Nov 2019, 14:40</time>
      </address>
      <p>
        <b>Έτοιμη να πανηγυρίσει ακόμα μια νίκη, αυτή τη φορά απέναντι στη Μαρκό είναι η ομάδα της Ρόδου η οποία προετοιμάζεται εντατικά για το αυριανό παιχνίδι.</b>
      </p>
      <p>Η αναμέτρηση θεωρείται πολύ σημαντική όχι μόνο επειδή οι αντίπαλοι βρίσκονται στη 2η θέση της βαθμολογίας και δείχνουν μια δυνατή ομάδα αλλά και λόγω του ότι ο σύλλογος του νησιού μας αν κερδίσει, θα αυξήσει την διαφορά από τους διώκτες του.</p>
      <p>Με βάση αυτό, μπορούμε να πούμε ότι το αυριανό παιχνίδι γίνεται σε ένα κρίσιμο χρονικό σημείο για τους επίδοξους πρωταθλητές. Και αν το αναλύσει κάποιος, πράγματι, θα βγάλει αυτό το συμπέρασμα.</p>
      <p>Με τους τρεις βαθμούς αύριο, τα «ελάφια» ισχυροποιούνται στην 1η θέση της βαθμολογίας και παράλληλα στέλνουν κατά κάποιον τρόπο το πιο ηχηρό μήνυμα στις υπόλοιπες ομάδες ενόψει της συνέχειας του πρωταθλήματος.</p>
      <p>Η φετινή Ρόδος δείχνει αποφασισμένη από το περασμένο καλοκαίρι. Δείχνει μια ομάδα που δεν πρόκειται να επιτρέψει σε κανέναν να την αμφισβητήσει εντός αγωνιστικού χώρου. Η διοίκησή της από την πρώτη στιγμή προσπαθεί να περάσει προς τα έξω πως δεν θα ανεχτεί κανέναν να ακυρώσει τη δυναμική της και μέχρι στιγμής κάτι τέτοιο επαληθεύεται.</p>
      <p>Η Ρόδος είναι στην κορυφή της βαθμολογίας και είναι φανερό πως έχει αναπτύξει μια πολύ σημαντική δυναμική στο πλαίσιο της υλοποίησης του μεγάλου στόχου που δεν είναι άλλος από την κατάκτηση του πρωταθλήματος και εν συνεχεία της ανόδου στην επόμενη κατηγορία.</p>
      <p>Είναι ξεκάθαρο τουλάχιστον προς το παρόν, ότι μετά από αρκετά χρόνια, οι «πράσινοι» είναι και πάλι πρωταγωνιστές θέτοντας στόχους και μεγάλα οράματα για τη συνέχεια. Είναι ένας σύλλογος που στην παρούσα φάση βρίσκεται σε πολύ καλό …mood από κάθε άποψη και το μόνο που απομένει είναι να έρθει κοντά ο κόσμος και να στηρίξει την προσπάθεια.</p>
      <p>Αυτό είναι και ένα πολύ μεγάλο στοίχημα της συγκεκριμένης διοίκησης καθώς γνωρίζει πολύ καλά ότι ο κόσμος μπορεί να αποτελέσει τον 12ο παίκτη και να δώσει άλλη πνοή στην ομάδα. Και φυσικά ο κόσμος μπορεί να γίνει η βάση για να χτιστεί πάνω του αυτή η «μεγάλη επιστροφή» την οποία οραματίζονται στο «στρατόπεδο» του συλλόγου.<br/><b>Δραγάτης Δημήτρης</b></p>
    </article>
  </body>
</html>