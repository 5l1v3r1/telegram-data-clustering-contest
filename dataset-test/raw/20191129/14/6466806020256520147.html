<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/kultura-eletmod/bulvar/cikk/2019/11/29/e-t-37-ev-utan-visszatert-ennyit-valtozott-a-film-gyereksztarja"/>
    <meta property="og:site_name" content="hirado.hu"/>
    <meta property="article:published_time" content="2019-11-29T14:53:00+00:00"/>
    <meta property="og:title" content="E.T. 37 év után visszatért - a mini karácsonyi folytatás nem is lehetne meghatóbb"/>
    <meta property="og:description" content="Mindenki kedvenc földönkívülije visszatért látogatóba Elliotthoz."/>
  </head>
  <body>
    <article>
      <h1>E.T. 37 év után visszatért - a mini karácsonyi folytatás nem is lehetne meghatóbb</h1>
      <address>
        <time datetime="2019-11-29T14:53:00+00:00">29 Nov 2019, 14:53</time>
      </address>
      <p>
        <b>Mindenki kedvenc földönkívülije visszatért látogatóba Elliotthoz.</b>
      </p>
      <p>Egy hóember mögül lép elő abban a 4 perc 18 másodperces videóban E.T., a földönkívüli, aki 37 évvel később azért jött vissza a földre, hogy meglátogassa régi barátját, Elliottot.</p>
      <figure>
        <iframe src="https://www.youtube.com/embed/Pdgk3ERKdug" width="640" height="360" data-service="Youtube" scrolling="no"/>
      </figure>
      <p>Az NBC Universal égisze alá tartozó philadelphiai Comcast tv-társaság által készített promóciós kisfilmben, mely azt hivatott hirdetni, hogy mennyire fontos a család és az ünnepek alatti, akár televíziózással együtt töltött közös idő, E.T. megismerkedik a 37 év alatti technológiai fejlődéssel, többek között az internettel, illetve megismeri Elliott új családját.</p>
      <p>A korabeli filmben a főszereplőt alakító Henry Thomas így foglalta össze a kampányfilm lényegét: <i>„A rajongók úgy kapnak egy speciális folytatást, hogy nem lesz rossz érzésük a tekintetben, hogy ez a kisfilm rombolja-e a mítoszt, avagy sem. Mindenkinek jó helyre fog kerülni ez a kis történet a szívében. Szóval egy „win-win szituáció” jött létre.”</i></p>
      <p>Megidézték természetesen a legendás égben kerékpározós jelenetet is, de most már nem Elliott, hanem Elliott gyerekei bicajoznak a levegőben E.T.-vel – írja a <a href="http://www.justjared.com/2019/11/28/e-t-elliott-reunite-37-years-later-in-this-comcast-ad-video/">Just Jared</a>.</p>
      <p>Tweet</p>
    </article>
  </body>
</html>