<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/chorna-p-yatnytsya-2019-top-5-filmiv-pro-shoping-i-svit-mody.html"/>
    <meta property="og:site_name" content="1NEWS"/>
    <meta property="article:published_time" content="2019-11-29T14:00:24+00:00"/>
    <meta property="og:title" content="Чорна п’ятниця-2019: топ-5 фільмів про шопінг і світ моди"/>
    <meta property="og:description" content="Чорна п'ятниця-2019: топ-5 фільмів про шопінг і світ моди"/>
  </head>
  <body>
    <article>
      <h1>Чорна п’ятниця-2019: топ-5 фільмів про шопінг і світ моди</h1>
      <address>
        <time datetime="2019-11-29T14:00:24+00:00">29 Nov 2019, 14:00</time>
      </address>
      <p>
        <b>Нарешті настала “Чорна п’ятниця” – справжній день раю для шопоголіків і просто любителів великих знижок. Любителі шопінгу вже вишикувалися в черзі за взуттям, сукнями, сумочками і аксесуарами. <a href="https://1news.com.ua/">1News</a> показує добірку улюблених фільмів про шопінг і модк. Якщо ви не встигли пробігтися магазинами, то дивіться, як це роблять головні герої.</b>
      </p>
      <figure>
        <img src="https://1news.com.ua/wp-content/uploads/2019/11/5de0b7cc35366.jpg"/>
      </figure>
      <h3>“Шопоголік”</h3>
      <figure>
        <iframe src="https://www.youtube.com/embed/CaWBPZtmxCw" width="1220" height="915" data-service="Youtube" scrolling="no"/>
      </figure>
      <p>Стрічка П.Дж. Хогана знята за романами Софі Кінселли – про дівчину, яка перебуває в постійному протистоянні зі своїм гаманцем і магазинами. Айла Фішер напрочуд тонко і достовірно зіграла залежність від шопінгу, адже це дійсно не лікується. “Вам знайоме це відчуття, коли бачиш симпатичного хлопця, і він тобі посміхається, і твоє серце тане, як масло на гарячому тості? Зі мною те ж саме, коли я бачу магазин”, – говорить головна героїня фільму. Іронія в тому, що героїня з обов’язку “служби” роздає поради про те, як розумно планувати свій бюджет, але жодного разу не дотримувалась цих порад сама.</p>
      <h3>“Секс у великому місті”</h3>
      <figure>
        <iframe src="https://www.youtube.com/embed/EWu_487tzD4" width="1220" height="686" data-service="Youtube" scrolling="no"/>
      </figure>
      <p>Ми пропонуємо фільм, хоча в серіалі також чимало моментів, де головні героїні вирушають на шопінг. Чудова четвірка подруг, яка уже всім полюбилася, котрих зіграли Сара Джессіка Паркер, Кім Кетролл, Крістін Девіс і Синтія Ніксон, майже не піддаються часу, нескінченно ходять магазинами. Любителі дорогого красивого взуття будуть в захваті від фільму і серіалу.</p>
      <h3>“Диявол носить “Prada”</h3>
      <figure>
        <iframe src="https://www.youtube.com/embed/JIHi4oNvUBM" width="1220" height="686" data-service="Youtube" scrolling="no"/>
      </figure>
      <p>Це чудова комедія, що дозволяє зануритися в світ глянцю. Ви ніколи не думали про те, що ховається за всіма цими статтями, фотографіями та пробниками в журналах моди? Цей фільм розповідає про молоду провінційну дівчину, яка влаштувалася помічницею до редактора одного з найвідоміших модних журналів. Дівчині доводиться зануритися в світ глянцю і зрозуміти, що він не такий простий, як їй здавалося.</p>
      <h3>“Стажер”</h3>
      <figure>
        <iframe src="https://www.youtube.com/embed/0FuvGYV-9oc" width="1220" height="686" data-service="Youtube" scrolling="no"/>
      </figure>
      <p>Кінокомедія режисера Ненсі Меєрс. Бену Віттакеру вже за сімдесят, але він не може спокійно сидіти без діла. Чоловік вирішує найнятися стажистом до офісу інтернет-магазину модного одягу. Але колектив на чолі з начальницею Джулс молодий, і вони не знають, як правильно реагувати на нового члена команди.</p>
      <h3>“Сімейка Джонсів”</h3>
      <figure>
        <iframe src="https://www.youtube.com/embed/3JhVvq1aKYY" width="1220" height="915" data-service="Youtube" scrolling="no"/>
      </figure>
      <p>Комедійна драма з Демі Мур і Девідом Духовни в головних ролях розповідає про менеджерів компанії, які проводять приховану рекламу предметів розкоші, парфумерії, спортивних та інших товарів. Зовні вони виглядають як дружна сім’я: тато, мама, дочка і син. А насправді у кожного з них завдання – рекламувати, щоб нові друзі купували ті ж речі, якими вони самі користуються.</p>
      <p>У підсумку в кожному новому місті, куди переїжджає “сім’я”, злітають продажі. Адже чоловікам хочеться мати такі ж статусні речі, як у нового сусіда, і дарувати своїм коханим коштовності. А жінкам – не упустити шансу і придбати, наприклад, омолоджуючу косметику, щоб виглядати такою ж привабливою і сексуальною, як нова приятелька. Псевдосин і дочка щосили рекламують модні серед молоді гаджети.</p>
      <footer>Джерело: <a href="https://www.segodnya.ua/ua/lifestyle/afisha/chernaya-pyatnica-2018-top-5-filmov-o-shopinge-i-mire-mody-1191471.html">Сьогодні</a></footer>
    </article>
  </body>
</html>