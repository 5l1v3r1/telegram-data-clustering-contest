<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tamilwin.com/politics/01/232568"/>
    <meta property="og:site_name" content="Tamilwin"/>
    <meta property="article:published_time" content="2019-11-29T14:03:25+00:00"/>
    <meta property="og:title" content="விசாரணைகளை நடத்த சுவிஸ் தூதரக பெண் ஊழியரின் உதவியை கோரும் பிரதமர்"/>
    <meta property="og:description" content="கொழும்பில் உள்ள சுவிஸர்லாந்து தூதரகத்தில்."/>
  </head>
  <body>
    <article>
      <h1>விசாரணைகளை நடத்த சுவிஸ் தூதரக பெண் ஊழியரின் உதவியை கோரும் பிரதமர்</h1>
      <address><time datetime="2019-11-29T14:03:25+00:00">29 Nov 2019, 14:03</time> by <a rel="author">Steephen, Mala</a></address>
      <p>கொழும்பில் உள்ள சுவிஸர்லாந்து தூதரகத்தில் பணிபுரியும் உள்நாட்டு ஊழியர் கடத்தப்பட்ட சம்பவம் குறித்து பக்கசார்பற்ற விசாரணைகளை நடத்த, அந்த பெண் அதிகாரியின் உதவியை பிரதமர் மகிந்த ராஜபக்ச கோரியுள்ளார்.</p>
      <p>நீர் வழங்கல் வசதிகள் ராஜாங்க அமைச்சர் வாசுதேவ நாணயக்கார தனது அமைச்சில் கடமைகளை பொறுப்பேற்றுக்கொண்ட நிகழ்வில் இன்று கலந்துக்கொள்ள சென்றிருந்த போது செய்தியாளர்கள் எழுப்பிய கேள்விகளுக்கு பதிலளிக்கும் போதே அவர் இதனை கூறியுள்ளார்.</p>
      <p>கடத்தப்பட்டதாக கூறப்படும் பெண் அதிகாரியிடம் இதுவரை வாக்குமூலம் பெறப்படவில்லை. முறைப்பாடு எதுவும் செய்யப்படாத நிலைமையில் அடுத்த கட்ட விசாரணைகளை நடத்த முடியாத நிலையேற்பட்டுள்ளது.</p>
      <p>இந்த கடத்தல் சம்பவத்தை வன்மையாக கண்டிப்பதாகவும் எதிர்காலத்தில் இப்படியான சம்பவங்கள் நடக்க இடமளிக்க போவதில்லை எனவும் மகிந்த ராஜபக்ச குறிப்பிட்டுள்ளார்.</p>
    </article>
  </body>
</html>