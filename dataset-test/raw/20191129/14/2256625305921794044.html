<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159780_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-29T14:48:00+00:00"/>
    <meta property="og:title" content="София Спорт (2010) с категорична победа над Славия"/>
    <meta property="og:description" content="Малките таланти на Йордан Димитров надвиха &quot;белите&quot; с 2:0, уцелиха и три греди"/>
  </head>
  <body>
    <article>
      <h1>София Спорт (2010) с категорична победа над Славия</h1>
      <address><time datetime="2019-11-29T14:48:00+00:00">29 Nov 2019, 14:48</time> by <a rel="author">Велизар Антов</a></address>
      <p>Отборът на "София Спорт" (родени 2010 година) изигра най-добрия си мач от началото на първенството по Футбол 7 в столицата и категорично надви Славия. Малките таланти на един от най-перспективните ни треньори Йордан Димитров победиха с 2:0, а освен това на три пъти уцелиха гредите.<br/><br/>И двата гола вкара капитанът Ясин Сали, който откри резултата още в първата минута. Резултатът се запази  до средата на третата част, когато отново Сали затвърди победата за "София Спорт". Присъствалите членове на клубната управа и специалистите отчетоха изключително силната игра на вратаря Сава Чиликов, който спаси абсолютно всички удари на славистите. Чиликов и защитата, водена от Александър Върбанов, за втори пореден мач записаха "суха мрежа". Това стана пред погледа на клубния президент Владимир Стоянов, който остана доволен от представянето на отбора.<br/><br/>"Изключително доволен съм от показаното на терена. Отборът показа отлична игра и непримирим дух срещу силен съперник в лицето на Славия. Ще продължим да работим още по-усърдно за в бъдеще. Благодаря на всички прекрасни деца и техните всеотдайни родители", заяви Йордан Димитров след мача. Той е определян за един от най-добрите млади треньори в България и специалистите му вещаят бляскаво бъдеще. Стилът на игра на "София Спорт" 2010 е изключително атрактивен и радва окото на неутралните специалисти.<br/><br/><b>СЪСТАВ НА "СОФИЯ СПОРТ" 2010:</b> Сава Чиликов, Велян Колев, Александър Върбанов, Йоан Първанов, Михаил Добриянов, Адриан Петров, Ясин Сали, Валери Буюклийски, Калоян Мерджанов, Андрей Стоянов, Мартин Миладинов </p>
    </article>
  </body>
</html>