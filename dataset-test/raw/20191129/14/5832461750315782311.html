<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mondomobileweb.it/164528-wind-100-giga-in-regalo-per-alcuni-gia-clienti-con-attivazione-sim-aggiuntiva/"/>
    <meta property="og:site_name" content="MondoMobileWeb.it | Telefonia | Offerte | Risparmio"/>
    <meta property="article:published_time" content="2019-11-29T14:11:42+00:00"/>
    <meta property="og:title" content="Wind: 100 Giga in regalo per alcuni già clienti con attivazione SIM aggiuntiva"/>
    <meta property="og:description" content="Oggi, Wind ha lanciato una campagna SMS, rivolta ad alcuni suoi clienti, per attivare un'ulteriore SIM e ricevere una promo dedicata"/>
  </head>
  <body>
    <article>
      <h1>Wind: 100 Giga in regalo per alcuni già clienti con attivazione SIM aggiuntiva</h1>
      <address>
        <time datetime="2019-11-29T14:11:42+00:00">29 Nov 2019, 14:11</time>
      </address>
      <p>Oggi, <b>29 Novembre 2019</b>, fino a nuova comunicazione, <b>Wind</b> ha lanciato una<b> campagna SMS</b>, rivolta <b>ad alcuni suoi clienti</b> ricaricabili selezionati, per attivare un’ulteriore <b>SIM Wind</b> e ricevere una promo dedicata.</p>
      <figure>
        <img src="https://www.mondomobileweb.it/wp-content/uploads/2018/02/wind100giga.png"/>
      </figure>
      <p>I clienti che attiveranno una <b>SIM aggiuntiva</b> Wind, a seguito della ricezione dell’SMS, riceveranno <b>gratuitamente</b>, sulla nuova scheda, <b>100 Giga</b> di traffico dati <b>per un mese </b>dall’attivazione grazie all’opzione denominata <b>100 Giga x Te Special Gift.</b> Al termine del periodo di fruizione (32 giorni), l’opzione si <b>disattiverà automaticamente</b>.</p>
      <p>E’ una <b>nuova campagna SMS</b> di Wind, dedicata ad uno <b>specifico target di già clienti </b>con l’obiettivo di aumentare <b>l’attivazione di SIM in negozio</b>. Al momento della sottoscrizione, il <b>rivenditore</b> Wind potrebbe proporre, sulla scheda aggiuntiva, l’attivazione di un’offerta a catalogo per beneficiare anche delle <b><a href="https://www.mondomobileweb.it/163537-wind-natale-regala-100-giga-al-mese/">promo natalizie</a>.</b></p>
      <p>In questo periodo, infatti, fino al<b> 6 Gennaio 2020</b>, salvo eventuali proroghe, tutti i nuovi clienti <b>Wind</b> che attivano le offerte ricaricabili <b>All Inclusive Easy Pay, All Inclusive Smart Easy Pay</b>, <b>All Inclusive Young Easy Pay</b> e <b>All Inclusive Senior Easy Pay</b>, riceveranno <b><a href="https://www.mondomobileweb.it/163537-wind-natale-regala-100-giga-al-mese/">100 Giga al mese in regalo</a> </b>oppure <b><a href="https://www.mondomobileweb.it/163537-wind-natale-regala-100-giga-al-mese/">50 Giga</a>, </b>per coloro che sottoscrivono le offerte <b>All Inclusive</b> e <b>All Inclusive Smart</b> con addebito su credito residuo o che attivano un nuovo numero Wind (no MNP) con le offerte <b>All Inclusive Young</b> e <b>Senior</b> su credito residuo. In entrambi i casi, i Giga in regalo saranno disponibili mensilmente fino al <b>1° Marzo 2020</b>.</p>
      <p>   </p>
      <p>Anche le offerte Call Your Country Super, Premium e One Easy Pay hanno <b>100 Giga al mese gratis al mese</b> in più fino al 1° Marzo 2019. L’attivazione di una delle offerte consigliate dal rivenditore <b>non è vincolante, </b>dunque, il cliente Wind potrà scegliere di <b>richiedere un’offerta differente</b> da quelle proposte.</p>
      <p>Per conoscere in anteprima le nuove offerte degli operatori di telefonia mobile, <a href="https://telegram.me/joinchat/A4x4AjvPDw404AGSTgwPkg"><b>è possibile unirsi gratuitamente al canale Telegram di MondoMobileWeb per essere sempre informati sul mondo della telefonia mobile.</b></a></p>
      <figure>
        <img src="https://www.mondomobileweb.it/wp-content/uploads/2019/11/100-giga-Wind-2.png"/>
      </figure>
      <p>La SIM aggiuntiva potrà essere attivata sia con un <b>nuovo numero</b>, sia effettuando la <b>portabilità</b> da altro operatore. Sarà comunque necessario pagare al rivenditore il costo di attivazione della SIM insieme a quello dell’offerta abbinata.</p>
      <p>Una volta attivata la SIM Wind aggiuntiva, verrà successivamente inviato <b>un SMS</b> che ha come mittente il numero 40400, a cui il cliente dovrà rispondere entro la data e con il testo indicato nell’SMS per ottenere i 100 Giga gratis. Per fruire dell’opzione sarà comunque necessario <b>attendere l’SMS di conferma</b>. L’attivazione comporta la disattivazione delle offerte incompatibili eventualmente già attive.</p>
      <p>100 Giga x Te Special Gift <b>non è compatibile</b> con altre Giga x Te Special, Cogli l’attimo Giga, Voce e Internet, Noi Tutti Special Edition e Wind Kids.</p>
      <p>Una volta <b>terminati i Giga</b> della promo, il cliente Wind continua a navigare secondo le condizioni di utilizzo extrasoglia dei dati previsti dall’offerta principale laddove questa preveda la navigazione a velocità ridotta fino a un massimo di 128 kbps o <a href="https://www.mondomobileweb.it/148281-rimodulazione-wind-aumenti-internet-illimitato-e-autoricarica-nuovo-costo-ricarica-in-ritardo/">1 Giga extra al giorno a 99 centesimi di euro</a>.</p>
      <p>Nel caso in cui l’offerta principale preveda il blocco della navigazione, con <b>100 Giga x Te Special</b> si continua a navigare a velocità ridotta fino ad un massimo di 128 kbps. L’eventuale traffico internet residuo non utilizzato nel corso del periodo di validità dell’offerta scade improrogabilmente.</p>
      <p>Quest’iniziativa, potrebbe essere estesa anche ad alcuni già clienti <b>Wind </b>che, pur non avendo ricevuto alcuna comunicazione, potranno<b> recarsi spontaneamente presso i negozi Wind </b>per verificare la possibilità di attivare la promo. Il risultato non è garantito, ma nulla vieta di provare.</p>
      <p>Per ricevere tante notizie e consigli utili specialmente sul mondo della telefonia è possibile <b><a href="https://bit.ly/Mondomobileweb">iscriversi gratis al canale mondomobileweb di Telegram</a></b>. Se questo articolo vi è piaciuto, condividetelo sui vostri social e seguite <b><a href="https://www.mondomobileweb.it/">MondoMobileWeb</a></b> su <b><a href="https://www.facebook.com/mondomobileweb/">Facebook</a></b>, <b><a href="https://www.instagram.com/mondomobileweb/">Instagram</a></b> e <b><a href="https://twitter.com/mondomobileweb">Twitter</a></b>. Non esitate a condividere le vostre opinioni e/o esperienze <b><a href="https://www.mondomobileweb.it/ultimicommenti/">commentando</a></b> i nostri articoli.</p>
      <figure>
        <video src="https://www.mondomobileweb.it/images/mondomobiletelegram.gif" autoplay="" loop=""/>
      </figure>
    </article>
  </body>
</html>