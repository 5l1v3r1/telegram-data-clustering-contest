<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348452.html"/>
    <meta property="og:site_name" content="חולון רוצה לצאת לדרך חדשה, אוחיון ימשיך להיעדר"/>
    <meta property="article:published_time" content="2019-11-29T14:34:00+00:00"/>
    <meta property="og:title" content="חולון רוצה לצאת לדרך חדשה, אוחיון ימשיך להיעדר"/>
    <meta property="og:description" content="שבוע לאחר התקרית שהובילה לשחרורו של וויליאמס, חולוניה תתארח מחר ב-18:10 אצל נהריה במטרה לחזור למסלול הניצחונות. נמשכים החיפושים אחר חיזוק"/>
  </head>
  <body>
    <article>
      <h1>חולון רוצה לצאת לדרך חדשה, אוחיון ימשיך להיעדר</h1>
      <h2>שבוע לאחר התקרית שהובילה לשחרורו של וויליאמס, חולוניה תתארח מחר ב-18:10 אצל נהריה במטרה לחזור למסלול הניצחונות. נמשכים החיפושים אחר חיזוק </h2>
      <address><time datetime="2019-11-29T14:34:00+00:00">29 Nov 2019, 14:34</time> by <a rel="author">מאת משה ברדה</a></address>
      <figure>
        <img src="https://s3-eu-west-1.amazonaws.com/images.one.co.il/images/d/dmain/ms/gg1431554.jpg"/>
        <figcaption>יוגב אוחיון (איתי כהן)</figcaption>
      </figure>
      <p>הפועל חולון תתארח מחר (שבת, 18:10) בעין שרה למשחק מול עירוני נהריה שרק לפני שבוע הדיחה את חולוניה במפגש שהיה לא פחות מגורלי עבור חלק משחקני הקבוצה, התמודדות שהסתיימה בטעם רע והובילה לשחרורו של לטאביוס וויליאמס מהמועדון בשל עבירה על הקוד האתי, לטענת המועדון.</p>
      <p>ישנן לא מעט דאגות בקרב חולון לאור דלילות הסגל שנוצרה בשל העובדה שיוגב אוחיון יחמיץ גם את המשחק הזה, זכר לפציעה בשריר הירך האחורי מהמשחק נגד הפועל באר שבע. </p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1441627.jpg"/>
        <figcaption>לטאביוס וויליאמס (רדאד ג'בארה)</figcaption>
      </figure>
      <p>אין ספק שבחולון רוצים לצאת לדרך חדשה ולחזור למסלול הניצחונות אך עדין לא ברור כיצד אירועי הקבוצה מהשבוע שעבר השפיעו על המרקם הקבוצתי. המשחק של חולוניה בנהריה יהווה את יריית הפתיחה לתקופה די עמוסה בה ישחקו שישה משחקים ב-19 ימים – שלושה בליגת האלופות (ליאטקבליס, טורק טלקום ואוסטנד) ושלושה בליגת העל (נס ציונה, מכבי תל אביב ומכבי חיפה).</p>
      <p>בתוך כך, בקבוצה מעוניינים להתחזק בשחקן על מנת למלא את החלל שנוצר עם שחרורו של וויליאמס שבינתיים הספיק כבר לערוך הופעת בכורה במדי הפועל תל אביב. כאמור השם הנבחר הוא זה של אנג׳לו דלגאדו, הדומיניקני (2.08) בן ה-25, שנחשב לריבאונדר מצטיין, אך כרגע ישנם פערים כספיים  כספיים.</p>
    </article>
  </body>
</html>