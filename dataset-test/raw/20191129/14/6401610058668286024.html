<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/kabinet-zet-streep-door-voorstel-burgemeesters-leger-gaat-niet-nog-meer-politietaken-uitvoeren/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-29T14:00:38+00:00"/>
    <meta property="og:title" content="Kabinet zet streep door voorstel burgemeesters: leger gaat niet nog meer politietaken uitvoeren"/>
    <meta property="og:description" content="Het kabinet gaat niet in op de wens van de burgemeesters van Veenendaal, De Bilt en Utrechtse Heuvelrug om militairen in te gaan zetten voor politietaken. Dit zou volgens hen namelijk een passende mogelijkheid zijn om de druk bij de politie te verlichten. Gaat mooi niet door dus. De politie heeft de mankracht niet meer om alle taken naar behoren uit te kunnen voeren. Het leger heeft te kampen met dezelfde situatie maar aangezien het relatief rustig is in de wereld, dachten een paar burgemeesters zo makkelijk de boel op te kunnen lossen: gewoon soldaten als agent laten fungeren. Nu is het natuurlijk wel zo dat militairen wel eens assistentie verlenen aan de politie bij invallen of het ontmantelen van explosieven. Dus helemaal uit de lucht gegrepen is dit idee ook weer niet. Misschien dat het zelfs prima zou zijn als het gaat om een noodsituatie maar dat is nu niet het geval. De burgemeesters zitten waarschijnlijk gewoon met de handen in het haar omdat ze bij de politie bij bosjes uitvallen, teveel bureaucratieâ€¦"/>
  </head>
  <body>
    <article>
      <h1>Kabinet zet streep door voorstel burgemeesters: leger gaat niet nog meer politietaken uitvoeren</h1>
      <address><time datetime="2019-11-29T14:00:38+00:00">29 Nov 2019, 14:00</time> by <a rel="author">Wout Willemsen</a></address>
      <p>
        <b>Het kabinet gaat niet in op de wens van de burgemeesters van Veenendaal, De Bilt en Utrechtse Heuvelrug om militairen in te gaan zetten voor politietaken. Dit zou volgens hen namelijk een passende mogelijkheid zijn om de druk bij de politie te verlichten. Gaat mooi <a href="https://nos.nl/artikel/2312544-kabinet-defensie-gaat-niet-nog-meer-politietaken-op-zich-nemen.html">niet door</a> dus.</b>
      </p>
      <p>De politie heeft de mankracht niet meer om alle taken naar behoren uit te kunnen voeren. Het leger heeft te kampen met dezelfde situatie maar aangezien het relatief rustig is in de wereld, dachten een paar burgemeesters zo makkelijk de boel op te kunnen lossen: gewoon soldaten als agent laten fungeren.</p>
      <p>Nu is het natuurlijk wel zo dat militairen wel eens assistentie verlenen aan de politie bij invallen of het ontmantelen van explosieven. Dus helemaal uit de lucht gegrepen is dit idee ook weer niet. Misschien dat het zelfs prima zou zijn als het gaat om een noodsituatie maar dat is nu niet het geval.</p>
      <p>De burgemeesters zitten waarschijnlijk gewoon met de handen in het haar omdat ze bij de politie bij bosjes uitvallen, teveel bureaucratie ervaren waardoor ze hun werk niet effectief kunnen doen, kampen met vergrijzing waardoor personeelskosten stijgen, vrij slechte arbeidsvoorwaarden aanbieden waardoor nieuwe aanwas achter blijft en met steeds heftigere situaties te maken krijgen. Militairen inzetten is niet de oplossing, die zit hem in de organisatie van de politie zelf.</p>
    </article>
  </body>
</html>