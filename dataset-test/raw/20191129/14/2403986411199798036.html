<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/grozyatsya_rozluchennyam_olya_polyakova_rozpovila_pro_stosunki_z_cholovikom_n1241385"/>
    <meta property="og:site_name" content="24 Канал"/>
    <meta property="article:published_time" content="2019-11-29T14:10:00+00:00"/>
    <meta property="og:title" content="Грозяться розлученням: Оля Полякова розповіла про стосунки з чоловіком"/>
    <meta property="og:description" content="Королева української сцени зізналася, що у їхній родині вирують справжні пристрасті. У їхній родині теж є конфлікти, які супроводжуються криками, скандалами та навіть емоційними заявами про розлучення. Проте далі розмов справа ще жодного разу не дійшла."/>
  </head>
  <body>
    <article>
      <h1>Грозяться розлученням: Оля Полякова розповіла про стосунки з чоловіком</h1>
      <address><time datetime="2019-11-29T14:10:00+00:00">29 Nov 2019, 14:10</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Королева української сцени зізналася, що у їхній родині вирують справжні пристрасті. У їхній родині теж є конфлікти, які супроводжуються криками, скандалами та навіть емоційними заявами про розлучення. Проте далі розмов справа ще жодного разу не дійшла.</b>
      </p>
      <p>Співачка досить рідко говорить про родину публічно. Її чоловік, з яким вона перебуває у шлюбі протягом 15 років, постійно залишається в тіні, хоч і завжди підтримує співачку. Про їхні стосунки Оля часто жартує. Проте в <a href="https://karavan.ua/story/lifestory/olja-poljakova-intervju-2019/2/">інтерв'ю </a>для журналу "Караван" виконавиця відверто зізналася, що їхній шлюб не можна назвати ідеальним. Вони також часто сваряться та навіть погрожують одне одному розлучитися. </p>
      <blockquote>Читайте також: <a href="https://24tv.ua/lifestyle/slava_kaminska_nazvala_prichinu_rozluchennya_z_cholovikom_podrobitsi_n1239837">Слава Камінська назвала причину розлучення з чоловіком: подробиці</a></blockquote>
      <aside>Часто ми сприймаємо розлучення або розставання як щось жахливе. У мене з чоловіком, звичайно, теж бувають розбіжності. Ми можемо кричати один на одного, заявляючи, що розлучимося,<cite>– розповіла зірка. </cite></aside>
      <figure>
        <embed-post data-src="https://www.instagram.com/p/B2RQg5SI-Kw" data-service="Instagram"/>
      </figure>
      <p>Стосовно поділу майна відповідь чоловіка однозначна – залишить все дружині і піде. </p>
      <aside>Ну як можна розлучитися з таким ідеальним чоловіком? Як кажуть у відомому мультфільмі: "Така корова потрібна самій",<cite>– віджартовується Оля Полякова. </cite></aside>
      <figure>
        <embed-post data-src="https://www.instagram.com/p/BknIdK9AzXt" data-service="Instagram"/>
      </figure>
      <p>Крім того, виконавиця навіть спілкувалася на тему розлучень зі своює старшою донькою Машою. Дівчинка з розумінням ставиться до можливості такого рішення батьків. Вона розуміє, що дорослі в будь-якому випадку повинні бути щасливими. </p>
      <aside>Але я думаю, що ви з татом нещасливі,<cite>– додала дівчинка. </cite></aside>
      <figure>
        <embed-post data-src="https://www.instagram.com/p/BeHpF46gnZ0" data-service="Instagram"/>
      </figure>
      <aside>Мій досвід життя з чоловіком свідчить про те, що люди повинні приносити одне одному щастя! І тільки в цьому випадку вони можуть жити разом. Якщо цього не відбувається, потрібно або працювати над стосунками, або змінювати партнера. І нічого страшного в цьому немає,<cite>– запевняє знаменитість. </cite></aside>
      <figure>
        <embed-post data-src="https://www.instagram.com/p/BknIdK9AzXt" data-service="Instagram"/>
      </figure>
      <h3>Що відомо про стосунки Олі та Вадима Полякових? </h3>
      <p>Майбутнє подружжя познайомилося на початку 2000-х років. Тоді співачку запросили виступити на корпоративі приуроченому до дня народження Вадима. Як з'ясувалося, співачку, яка тільки пробивала собі шлях до першого ешелону українського шоу-бізнесу, не попередили, що вона буде виступати перед бізнес-елітою. Це мав бути благодійний виступ для хворих дітей. Але коли ситуація з'ясувалася, іменинник пообіцяв віддячити гонораром. Це була закрита вечірка і знайомство, яке перевернуло життя виконавиці з ніг на голову.</p>
      <p>Подружжям пара стала 2004 року, а вже наступного у них народилася донька Маша. Вперше свого чоловіка Полякова показала після 11 років подружнього життя. </p>
      <figure>
        <embed-post data-src="https://www.instagram.com/p/BKNn9XIDy-y" data-service="Instagram"/>
      </figure>
      <p> </p>
    </article>
  </body>
</html>