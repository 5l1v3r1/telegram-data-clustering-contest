<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7924409"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T14:29:00+00:00"/>
    <meta property="og:title" content="Дания: Съперничеството между САЩ, Русия и Китай засилва напрежението в Арктика"/>
    <meta property="og:description" content="Засилващото се геополитическо съперничество в Арктика между САЩ, Русия и Китай увеличава напрежението в региона, обяви днес датското военно разузнаване, цитирано от Ройтерс"/>
  </head>
  <body>
    <article>
      <h1>Дания: Съперничеството между САЩ, Русия и Китай засилва напрежението в Арктика</h1>
      <address><time datetime="2019-11-29T14:29:00+00:00">29 Nov 2019, 14:29</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Засилващото се геополитическо съперничество в Арктика между САЩ, Русия и Китай увеличава напрежението в региона, обяви днес датското военно разузнаване, цитирано от Ройтерс.</p>
      <p>Споровете в Арктика за глобалното затопляне и достъпа до минерални ресурси се разгорещиха през май, когато холандският държавен секретар Майк Помпейо обвини Русия в агресивно поведение в полярния регион и предупреди, че действията на Китай трябва да бъдат внимателно следени, предава <a href="http://bnr.bg/post/101198317/dania-globalno-sapernichestvo-zasilva-naprejenieto-v-arktika">БНР</a>.</p>
      <p>„Мащабна силова игра между Русия, САЩ и Китай увеличава напрежението в Арктика“, се казва годишния доклад за оценка на риска на спецслужбата.</p>
      <p>Дания е превърнала в приоритет поддържането на международното сътрудничество в региона, както и разрешаване на всякакви потенциални проблеми с помощта на политически преговори между засегнатите страни.</p>
      <p>„Но целите на Дания стават по-трудни за постигане, тъй като Русия в частност засилва военните си способности в Арктика“, се казва още в доклада.</p>
    </article>
  </body>
</html>