<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/notizie/genoa-torino-mazzarri-la-squadra-dimostri-cio-che-sa-fare-belotti-vi-dico-come-sta/"/>
    <meta property="og:site_name" content="Mediagol"/>
    <meta property="article:published_time" content="2019-11-29T14:55:44+00:00"/>
    <meta property="og:title" content="Genoa-Torino, Mazzarri: “La squadra dimostri ciò che sa fare. Belotti? Vi dico come sta…”"/>
    <meta property="og:description" content="Le parole del tecnico granata, Walter Mazzarri, in vista della sfida contro il Genoa"/>
  </head>
  <body>
    <article>
      <h1>Genoa-Torino, Mazzarri: “La squadra dimostri ciò che sa fare. Belotti? Vi dico come sta…”</h1>
      <h2>Le parole del tecnico granata, Walter Mazzarri, in vista della sfida contro il Genoa</h2>
      <address><time datetime="2019-11-29T14:55:44+00:00">29 Nov 2019, 14:55</time> by <a rel="author" href="https://www.mediagol.it/author/giuliamarraffa/" target="_blank">Mediagol93</a></address>
      <p>29 novembre 2019 - 14:55</p>
      <p>Il Toro scalda i motori.</p>
      <p>Dopo il 3-0 rimediato contro l’Inter, i granata, sono pronti a tornare in campo per affrontare il Genoa nella sfida valida per la quattordicesima giornata di Serie A. Nella sfida di <i>Marassi</i>, i piemontesi, avranno l’occasione di confermare l’inversione di tendenza dopo un avvio di stagione opaco. Un argomento su cui il tecnico del Torino, Walter Mazzarri, si è soffermato nella consueta conferenza stampa pre-gara.</p>
      <p>
        <i>“Noi dobbiamo lavorare sulla prestazione. In questo momento stiamo pensando ai dettagli che ci hanno fatto perdere delle partite, a volte siamo stati ingenui, a volte abbiamo giocato meno bene. Come compattezza siamo migliorati a tratti, ma da domani mi aspetto di vederlo ancora di più. La squadra è un blocco unico. Dobbiamo tornare ad essere compatti, a quel punto vengono i gol. E rispetto al passato prendiamo anche tanti gol. Ci sono tanti aspetti da considerare. Una squadra gioca bene quando concede poco e crea tanto. A volte anche quando mettiamo l’avversario davanti alla porta facciamo fatica a fare gol. Se torneremo a fare determinate cose, state tranquilli che segneranno anche i centrocampisti. E’ così e basta. Sono convinto che abbiamo lavorato bene, poi va tradotto domani. L’allenamento non è uguale alla partita, ci sono diverse variabili. Io sono fiducioso: spero di vedere che la squadra si avvicini il più possibile al meglio. Stiamo provando a cambiare mentalità: sono curioso di vedere come affronteremo la partita. Non dobbiamo dimostrare nulla, ma i miei ragazzi devono semplicemente fare ciò che sanno fare. </i>
      </p>
      <p>Mazzarri si è poi soffermato sui singoli:<i><b> “Belotti? </b>E’ stato sempre a parte, domani farà il test decisivo. Non so le percentuali, proveremo fino a domani a recuperarlo. <i>Lukic giocherà. E’ tra quelli che deve tirare di più, ma è tra i più in forma. Vi dico che gioca ma non vi dico dove e come. </i><b>Berenguer? </b><i>Lo tengo molto in considerazione. Si gioca in 14, lui è un giocatore importante sia quando parte che quando subentra. Con lui siamo anche stati in grado di cambiare le partite. Deve avere un carattere più forte, deve imparare a reagire quando magari sbaglia un passaggio e ci sono mugugni”.</i></i></p>
      <p>Inevitabile la parentesi relativa al momento vissuto dalla sua squadra dopo il ko contro i nerazzurri: <i>“Abbiamo rivisto il primo tempo contro l’Inter: siamo stati molto tempo nella loro area di rigore, dobbiamo essere più tranquilli e lucidi. Prendiamo gol al primo errore e davanti c’è troppa frenesia dettato dal momento complicato, in cui non vengono i risultati. Noi creiamo i presupposti, ora dobbiamo cominciare a tirare. Dobbiamo essere più cattivi e meno timorosi, oltre a <b>tenere un atteggiamento tattico di un certo tipo. </b></i><i>Di partita in partita cambio spesso, specialmente in fase difensiva a seconda dell’avversario, però i principi fondamentali sono gli stessi. Tutto ciò che facciamo, dobbiamo farlo al massimo. <b>Finalmente il 90% della rosa ha una buona condizione e può riprendere i discorsi dello scorso anno.</b> Sono fiducioso di vedere una squadra sempre più compatta e cattiva, che riacquisti lo spirito che aveva fino a poco tempo fa”</i>.</p>
      <p> </p>
      <p> </p>
      <p>
        <a href="https://www.mediagol.it/tag/belotti/">#belotti</a>
        <a href="https://www.mediagol.it/tag/mazzarri/">#Mazzarri</a>
        <a href="https://www.mediagol.it/tag/serie-a/">#serie a</a>
        <a href="https://www.mediagol.it/tag/torino-genoa/">#torino genoa</a>
        <a href="https://www.mediagol.it/tag/walter-mazzarri/">#walter mazzarri</a>
      </p>
    </article>
  </body>
</html>