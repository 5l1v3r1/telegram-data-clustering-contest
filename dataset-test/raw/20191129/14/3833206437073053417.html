<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Izvurshitelyat-na-dvoinoto-ubiistvo-Zaplashiha-semeistvoto-mi-izvadiha-i-nozh-917891"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-29T14:47:00+00:00"/>
    <meta property="og:title" content="Извършителят на двойното убийство: Заплашиха семейството ми, извадиха и нож"/>
    <meta property="og:description" content="&quot;Съжалявам за това, което се случи, нямах избор, беше ужасно и страшно. Искам да се прибера вкъщи. П..."/>
  </head>
  <body>
    <article>
      <h1>Извършителят на двойното убийство: Заплашиха семейството ми, извадиха и нож</h1>
      <address>
        <time datetime="2019-11-29T14:47:00+00:00">29 Nov 2019, 14:47</time>
      </address>
      <p>"Съжалявам за това, което се случи, нямах избор, беше ужасно и страшно. Искам да се прибера вкъщи. Познавам  Васил и Христо много добре, те заплашиха семейството ми, уплаших се" каза днес в съда Йордан Таков, който извърши двойното убийство в "Гагарин", предаде репортер на <b>Plovdiv24.bg</b>.</p>
      <p>Прокурор Светозар Чераджийски поиска най-тежката мярка за неотклонение за подсъдимия. За убийството законът предвижда наказание  лишаване от свобода 15 до 20 години или доживотен затвор. Таков е признал, че е убил двамата мъже. Той твърди, че е ги е убил при самозащита. Според прокурора са на лице противоречиви показания на Йордан.</p>
      <p>Той твърдял, че бащата и синът му извадили нож нощ и заплашили жена му и детето. На местопрестъплението, обаче не е открит въпросното оръжие. В главите на убитите имало и травми от тъп предмет. Експертизата показала, че Васил Ботев имал мозъчна травма и кръвоизлив.</p>
      <p>Единственият свидетел Николай Гьошев разказал, че е чул викове и изстрели и  видял бащата и синът да бият Таков.</p>
      <p>"Трудно е да поискаме домашен арест, но съм длъжен да пледирам, защото, който плаща, той поръчва музиката", каза защитникът на подсъдимия адвокат Стефан Левашки по време на заседанието.</p>
      <p>Съдия Веселина Семкова взе най-тежката мярка задържане под стража спрямо 45-годишния Йордан Таков.Определението не е окончателно и подлежи на протест и обжалване пред Пловдивския апелативен съд на 5 декември от 10.00 часа.</p>
      <figure>
        <video src="https://i.id24.bg/vi/vids/44355.mp4"/>
      </figure>
    </article>
  </body>
</html>