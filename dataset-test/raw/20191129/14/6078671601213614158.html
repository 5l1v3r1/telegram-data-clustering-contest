<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/vaksinatziite-vlasti-vaksinatziya-1619139.html"/>
    <meta property="og:site_name" content="Cross"/>
    <meta property="article:published_time" content="2019-11-29T14:37:00+00:00"/>
    <meta property="og:title" content="Здравните власти в Москва използваха иновативен подход за насърчаване на ваксинирането"/>
    <meta property="og:description" content="/КРОСС/ Здравните власти в Москва използваха авангарден подход срещу нарастващия скептицизъм към ваксинациите - чрез кампания с образа на вампири."/>
  </head>
  <body>
    <article>
      <h1>Здравните власти в Москва използваха иновативен подход за насърчаване на ваксинирането</h1>
      <address>
        <time datetime="2019-11-29T14:37:00+00:00">29 Nov 2019, 14:37</time>
      </address>
      <p>/КРОСС/ Здравните власти в Москва използваха авангарден подход срещу нарастващия скептицизъм към ваксинациите - чрез кампания с образа на вампири.</p>
      <p>Във видеоклип, публикуван от здравните власти тази седмица, главни действащи лица са дългокос вампир и оголилата зъбите си негова дъщеря. По време на посещение при лекар те питат дали е безопасно момичето да пие кръв от неваксинирани, пише БГНЕС. <br/>След като намеква, че е по-добре изобщо да не се пие кръв, лекарят предупреждава, че ако няма ваксинация то би било много опасна. После излага ползите от ваксинациите.</p>
      <p>„Значи затова някои родители отхвърлят ваксинациите?", пита бащата вампир. "Да ни попречат да хапем децата им?"</p>
      <p>Видеото завършва със съобщение, призоваващо родителите да ваксинират децата си.</p>
      <p>Той стана публично достояние, докато градските власти търсят начини да увеличат процента на ваксинациите. В четвъртък местните депутати, включително ръководителят на градската комисия по обществено здраве, препоръчаха ваксинирането да стане задължително.<br/>Световната здравна организация (СЗО) и УНИЦЕФ предупредиха през юли, че нивото на ваксинация по света "опасно" ниско - в много случаи поради нарастващо подозрение към ваксините.</p>
      <p>СЗО също заяви през август, че случаите на морбили нарастват бързо в Европа и подават сигнал за тревога за степента на ваксинация.</p>
      <p>Русия беше сред четири държави - заедно с Украйна, Казахстан и Грузия - в които са 78% от случаите на морбили през първите шест месеца на 2019 г.Движението на антиваксърите е подхранвано от спекулативни твърдения, че ваксинациите причиняват разни заболявания или състояния като аутизъм.</p>
      <p>Проучване на университета „Джордж Вашингтон" миналата година установи, че ботовете в социалните медии и руските тролове „разпространяват невярна информация за ваксините" онлайн в опит да посеят раздор в Съединените щати.</p>
    </article>
  </body>
</html>