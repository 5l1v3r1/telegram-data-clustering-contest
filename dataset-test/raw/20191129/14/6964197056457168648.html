<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/galaxy-note-10-lite-o-sobe-dava-vedet-dostane-slabsi-cipset-a-stylus-s-bluetooth/"/>
    <meta property="og:site_name" content="SMARTmania.cz"/>
    <meta property="article:published_time" content="2019-11-29T14:00:06+00:00"/>
    <meta property="og:title" content="Galaxy Note 10 Lite o sobě dává vědět. Dostane slabší čipset a stylus s Bluetooth"/>
    <meta property="og:description" content="Samsung se dle všeho chystá odlehčovat. Podle mnoha indicií chytá levnější varianty svých současných vlajkových smartphonů z řad Galaxy S10 a Note 10. O"/>
  </head>
  <body>
    <article>
      <h1>Galaxy Note 10 Lite o sobě dává vědět. Dostane slabší čipset a stylus s Bluetooth</h1>
      <address><time datetime="2019-11-29T14:00:06+00:00">29 Nov 2019, 14:00</time> by <a rel="author" href="https://smartmania.cz/author/jakub_karasek/" target="_blank">Jakub Karásek</a></address>
      <p>Samsung se dle všeho chystá odlehčovat. Podle mnoha indicií chytá levnější varianty svých současných vlajkových smartphonů z řad <a href="https://smartmania.cz/samsung-galaxy-s10-plus-recenze/">Galaxy S10</a> a <a href="https://smartmania.cz/samsung-galaxy-note-10-recenze/">Note 10</a>. O tom, že je premiéra na spadnutí, nemůže být pochyb; oba telefony již schválila americká certifikace FCC.</p>
      <figure>
        <img src="https://smartmania.cz/wp-content/uploads/2019/11/note10lite.jpg"/>
      </figure>
      <p>Galaxy S10 Lite má nést kódové označení SM-G770F, Galaxy Note10 Lite ponese označení SM-N770F. U druhého jmenovaného certifikace prozradila i přítomnost stylusu S-Pen, přičemž jeho rozměry mají být identické s perem ke standardnímu Galaxy Note 10.</p>
      <figure>
        <img src="https://smartmania.cz/wp-content/uploads/2019/11/samsung-galaxy-note-10-lite.jpg.pagespeed.ce.5nlG0o5_eb.jpg"/>
        <figcaption>Takto by mohl vypadat chystaný Samsung Galaxy Note 10 Lite</figcaption>
      </figure>
      <h3>Galaxy Note 10 Lite dostane loňský vlajkový čipset</h3>
      <p>Galaxy Note 10 Lite byl také zaznamenán benchmarkem <i>GeekBench</i>, který poodhalil jeho výbavu. Telefon požene kupředu čipset Exynos 9810, který byl součástí loňských vlajkových smartphonů Galaxy S9 a Note 9. Čipset bude spárován s 6 GB RAM, telefon byl otestován s Androidem 10.</p>
      <figure>
        <img src="https://smartmania.cz/wp-content/uploads/2019/11/note10lite-1.jpg"/>
      </figure>
      <p>Jaké další kompromisy ve výbavě Samsung chystá, zatím nevíme. Levnější telefon se stylusem S-Pen by ale mohl vzbudit velký zájem u těch, kdo touží po Galaxy Note, ale nechtějí do něj investovat tolik peněz.</p>
      <slideshow>
        <figure>
          <img src="https://smartmania.cz/wp-content/uploads/2019/11/galaxy-note-smartphone.jpg.pagespeed.ce.sHIM6SPr8x.jpg"/>
          <figcaption>Samsung Galaxy Note 10 Lite</figcaption>
        </figure>
        <figure>
          <img src="https://smartmania.cz/wp-content/uploads/2019/11/xgalaxy-note-10-lite.jpg.pagespeed.ic.4HvEIVxWNc.jpg"/>
          <figcaption>Samsung Galaxy Note 10 Lite</figcaption>
        </figure>
      </slideshow>
    </article>
  </body>
</html>