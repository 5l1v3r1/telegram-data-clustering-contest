<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419682"/>
    <meta property="og:site_name" content="ערוץ 7"/>
    <meta property="article:published_time" content="2019-11-29T14:26:00+00:00"/>
    <meta property="og:title" content="גנץ: נתניהו הפך לנטל על חברי הליכוד"/>
    <meta property="og:description" content="&quot;מדינת ישראל זקוקה למנהיג מאחד, שמכבד את רשויות אכיפת החוק ולא תוקף אותן&quot;, כתב יו&quot;ר כחול לבן בני גנץ."/>
  </head>
  <body>
    <article>
      <h1>גנץ: נתניהו הפך לנטל על חברי הליכוד</h1>
      <address><time datetime="2019-11-29T14:26:00+00:00">29 Nov 2019, 14:26</time> by <a rel="author">חזקי ברוך</a></address>
      <p>יו"ר כחול לבן, רא"ל (מיל') ח"כ בני גנץ כתב בעמוד הפייסבוק שלו כי הוא עושה את כל המאמצים למנוע בחירות שלישיות בישראל."בעוד 13 ימים, אם נתניהו לא יתעשת ויבין שהפסיד את הבחירות ושראש ממשלה עם שלושה כתבי אישום לא יכול להמשיך ולכהן בתפקידו, מדינת ישראל עלולה לצערי להתדרדר למערכת בחירות נוספת. אני עושה הכל כדי למנוע זאת. הנחיתי את צוותי המו"מ של כחול לבן להיפגש עם יו׳׳ר הכנסת וצוותי הליכוד, כדי להפוך כל אבן בניסיון למצוא את הנתיב שיוביל לאחדות. גם היום-נתניהו מסרב להכיר בתוצאות הבחירות ובמצבו המשפטי.</p>
      <p>נתניהו הפך לנטל על חברי הליכוד, שבינם לבין עצמם ובשיחות שלי איתם, מבינים שהדבר הנכון יהיה לאפשר להרכיב ממשלת אחדות בלעדיו. אם הוא יזוכה, הוא יוכל לחזור ולכהן במשך שנתיים כראש ממשלה"."בסוף, אני נאבק כדי שתהיה לכם ממשלה שהעומד בראשה יהיה עסוק בכם ולא בעצמו. שיהיה ראש ממשלה שמעצים את השרים כדי שיצליחו – ולא אחד שעסוק בהישרדותו. היום, אנחנו מציינים את כ"ט בנובמבר, יום משמעותי בהיסטוריה של עם ישראל, בו התקדמנו לעבר עצמאותנו, זהו תאריך שמזכיר לנו שמדינת ישראל גדולה מכל אדם בודד. ראש ממשלה צריך לדעת לשים את המדינה בראש סדר העדיפויות, גם לפניו, להסתכל בחרדת קודש על תפקידו, ולהבין שאזרחי ישראל מצפים ממנו לשמש דוגמה ומופת.מדינת ישראל זקוקה למנהיג מאחד, שמכבד את רשויות אכיפת החוק ולא תוקף אותן, שמתייחס לחבריו בפוליטיקה כיריבים ולא כאויבים, שמבין שעל אף כל המחלוקות-אנו עם אחד".</p>
    </article>
  </body>
</html>