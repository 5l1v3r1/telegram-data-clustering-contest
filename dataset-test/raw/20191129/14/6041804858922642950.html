<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mirchi9.com/telugunews/arjun-suravaram-public-talk/"/>
    <meta property="og:site_name" content="MIRCHI9"/>
    <meta property="article:published_time" content="2019-11-29T14:54:53+00:00"/>
    <meta property="og:title" content="అర్జున్ సురవరంకు ఆ ఎడ్వాంటేజ్ ఉంటుందా?"/>
    <meta property="og:description" content="చాలా నెలలుగా వాయిదా పడుతూ వచ్చిన నిఖిల్ అర్జున్ సురవరం సినిమా మొత్తానికి ఈ రోజు విడుదల అయ్యింది. దానితో పాటు రాజా వారు రాణి గారు అనే చిన్న సినిమా, ధనుష్ నటించిన తూటా అనే డబ్బింగ్ సినిమా కూడా ఈరోజు ప్రేక్షకుల ముందుకు వచ్చాయి. అయితే అన్నిటికంటే అర్జున్ సురవరంకు బెటర్ టాక్ వచ్చింది."/>
  </head>
  <body>
    <article>
      <h1>అర్జున్ సురవరంకు ఆ ఎడ్వాంటేజ్ ఉంటుందా?</h1>
      <address><time datetime="2019-11-29T14:54:53+00:00">29 Nov 2019, 14:54</time> by <a rel="author">Sridhar Raavi</a></address>
      <figure>
        <img src="https://www.mirchi9.com/wp-content/uploads/2019/11/Arjun-Suravaram-Public-talk.jpg"/>
      </figure>
      <p>చాలా నెలలుగా వాయిదా పడుతూ వచ్చిన నిఖిల్ అర్జున్ సురవరం సినిమా మొత్తానికి ఈ రోజు విడుదల అయ్యింది. దానితో పాటు రాజా వారు రాణి గారు అనే చిన్న సినిమా, ధనుష్ నటించిన తూటా అనే డబ్బింగ్ సినిమా కూడా ఈరోజు ప్రేక్షకుల ముందుకు వచ్చాయి. అయితే అన్నిటికంటే అర్జున్ సురవరంకు బెటర్ టాక్ వచ్చింది.</p>
      <p>సినిమాలో కొన్ని లోపాలు ఉన్నప్పటికీ చాలా వరకు ప్రేక్షకులను కథలో లీనం చేశారు. హీరో, విలన్ ల మధ్య పోరు ఆసక్తికరంగా ఉంది. అయితే సినిమాలో సామాన్య ప్రేక్షకులను ఆకట్టుకునే కమర్షియల్ ఎలిమెంట్స్ లేకపోవడం మైనస్ అనే చెప్పుకోవాలి. మల్టీప్లెక్స్, ఏ సెంటర్ ఆడియన్స్ సినిమాను ఆదరించే అవకాశం ఉంది.</p>
      <p>ఈ మధ్య కాలంలో తెలుగులో చెప్పుకోదగ్గ సినిమా రాలేదు. ప్రేక్షకులు సరైన సినిమా కోసం వేచి చూస్తున్నారు. వారిని థియేటర్లకు రప్పించడానికి ఈ టాక్ సరిపోతుందా అనేది చూడాలి. అది అర్జున్ సురవరంకు ఎడ్వాంటేజ్అనే చెప్పుకోవాలి. వరుస వాయిదాల వల్ల సినిమా మీద కొంత నిర్లిప్తత అయితే ఉంది ఈ తరుణంలో సినిమా టీం గట్టిగా ప్రమోట్ చెయ్యాలి.</p>
      <p>నిఖిల్, లావణ్య త్రిపాఠి జంటగా నటిస్తున్న ఈ చిత్రం తమిళ సినిమా కానితన్ రీమేక్. ఆ దర్శకుడు సంతోష్ ఈ సినిమాతో తెలుగులో అరంగేట్రం చేసాడు. ఈ కథ ఫోర్జరీ, దొంగ సర్టిఫికెట్ల బ్యాక్ డ్రాప్ లో జరుగుతుంది. నిఖిల్ చాలా కాలంగా వేచి చూస్తున్న విజయం ఈ సినిమా తో దక్కుతుందేమో చూడాలి.</p>
    </article>
  </body>
</html>