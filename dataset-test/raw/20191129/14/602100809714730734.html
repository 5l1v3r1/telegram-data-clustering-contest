<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://macworld.idg.se/2.1038/1.727417/utvecklare-forvandlar-iphone-till-gammal-ipod-med-klickhjul?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="MacWorld"/>
    <meta property="article:published_time" content="2019-11-29T14:23:00+00:00"/>
    <meta property="og:title" content="Utvecklare förvandlar Iphone till gammal Ipod med klickhjul"/>
    <meta property="og:description" content="Elvin Hu har lekt lite med Apples Swift UI och tagit fram en Ipod-simulator för Iphone – komplett med haptisk återkoppling för klickhjulet."/>
  </head>
  <body>
    <article>
      <h1>Utvecklare förvandlar Iphone till gammal Ipod med klickhjul</h1>
      <address>
        <time datetime="2019-11-29T14:23:00+00:00">29 Nov 2019, 14:23</time>
      </address>
      <p>
        <i>Elvin Hu har lekt lite med Apples Swift UI och tagit fram en Ipod-simulator för Iphone – komplett med haptisk återkoppling för klickhjulet.</i>
      </p>
      <p>Saknar du gamla klickhjulet och Coverflow från Ipod Classic? Snart kanske du kan återuppleva känslan med en Iphone-app.</p>
      <p>Det är designstudenten Elvin Hu som har tagit fram en tidig version av en app som simulerar en gammal Ipod, inklusive känslan av klick med hjälp av haptisk återkoppling, skriver <a href="https://www.theverge.com/tldr/2019/11/28/20986886/iphone-app-ipod-classic-click-wheel-elvin-hu-developer">The Verge</a>.</p>
      <p>Elvin Hu använde Apples nya Swift UI-ramverk för att snabbt ta fram sin prototyp, och tänker nu försöka dela den via App Store. Men han är fullt medveten om att Apple troligen inte kommer godkänna den: Inte nog med att den härmar en existerande Apple-produkt, flera funktioner i Ipod täcks dessutom av patent.</p>
      <figure>
        <iframe data-src="https://twitter.com/elvin_not_11/status/1199717678908366854?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>– Jag tror de har legitima skäl att neka den, säger Elvin Hu till The Verge.</p>
      <p>Blir det ett nej för App Store funderar Elvin Hu på att släppa koden fritt istället, så att den som vill testa själv kan lägga in appen på sin Iphone.</p>
    </article>
  </body>
</html>