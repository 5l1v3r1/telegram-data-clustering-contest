<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/29/le-imprese-di-confartigianato-allartigiano-in-fiera-di-milano/1331150/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-29T14:20:39+00:00"/>
    <meta property="og:title" content="Le imprese di Confartigianato all’Artigiano in fiera di Milano"/>
    <meta property="og:description" content="EVENTO - Da domani all'8 dicembre la 24esima edizione della manifestazione. Paolo Capponi: «Le nostre aziende potranno far ammirare le proprie produzioni all’insegna dell’innovazione e dell’eco-sostenibilità»"/>
  </head>
  <body>
    <article>
      <h1>Le imprese di Confartigianato all’Artigiano in fiera di Milano</h1>
      <h2>EVENTO - Da domani all'8 dicembre la 24esima edizione della manifestazione. Paolo Capponi: «Le nostre aziende potranno far ammirare le proprie produzioni all’insegna dell’innovazione e dell’eco-sostenibilità»</h2>
      <address><time datetime="2019-11-29T14:20:39+00:00">29 Nov 2019, 14:20</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F29%2Fle-imprese-di-confartigianato-allartigiano-in-fiera-di-milano%2F1331150%2F">Condividi26</a><a href="https://twitter.com/intent/tweet?text=Le+imprese+di+Confartigianato++all%E2%80%99Artigiano+in+fiera+di+Milano&amp;url=https%3A%2F%2Fwww.cronachemaceratesi.it%2F2019%2F11%2F29%2Fle-imprese-di-confartigianato-allartigiano-in-fiera-di-milano%2F1331150%2F">Tweet</a>Email26 Condivisioni</p>
      <p> </p>
      <p><b>L’Artigiano in Fiera, manifestazione delle arti e dei mestieri, torna a Milano con la sua 24esima edizione. Quest’anno la kermesse all’insegna dei prodotti provenienti da tutta Italia e da 110 Paesi del mondo, andrà in scena da sabato 30 novembre a domenica 8 dicembre 2019 alla Fiera Milano Rho. «</b>Trecentoquarantamila metri quadri di esposizione con più di 3 mila artigiani provenienti da oltre 100 paesi -afferma Paolo Capponi Responsabile Export di Confartigianato Imprese Macerata-Ascoli Piceno-Fermo – che saranno protagonisti con le loro creazioni e prodotti tipici. Tra questi, anche 15 nostre imprese di cui 5 ospitate al Pad. 3 nello stand della Regione Marche in cui potranno far ammirare le proprie produzioni all’insegna dell’innovazione e dell’eco-sostenibilità. Molto interessante inoltre il progetto “Artimondo”, l’e-commerce dell’artigianato di qualità, che garantisce continuità temporale alla fiera attraverso la presenza delle imprese nella piattaforma online». A partire dall’edizione di quest’anno, si potrà accedere alla fiera solo attraverso un pass gratuito, scaricabile dal sito ufficiale <a href="http://www.artigianoinfiera.it/">www.artigianoinfiera.it</a>.</p>
    </article>
  </body>
</html>