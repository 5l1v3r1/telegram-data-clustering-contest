<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/trener-vozdovca-se-ne-zavarava-zvezda-ima-izuzetan-kvalitet-394055.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T14:38:00+00:00"/>
    <meta property="og:title" content="Trener Voždovca se ne zavarava: ''Zvezda ima izuzetan kvalitet''"/>
    <meta property="og:description" content="Trener fudbalera Voždovca Radomir Koković rekao je danas da trenutna situacija Crvene zvezde pred predstojeću međusobnu utakmicu može biti i dobra i loša stvar."/>
  </head>
  <body>
    <article>
      <h1>Trener Voždovca se ne zavarava: ''Zvezda ima izuzetan kvalitet''</h1>
      <h2>Trener fudbalera Voždovca Radomir Koković rekao je danas da trenutna situacija Crvene zvezde pred predstojeću međusobnu utakmicu može biti i dobra i loša stvar.</h2>
      <address><time datetime="2019-11-29T14:38:00+00:00">29 Nov 2019, 14:38</time> by <a rel="author">Beta</a></address>
      <p><i>"Gostujemo Crvenoj zvezdi u specifičnoj situaciji za njih. Doživeli su težak poraz od Bajerna, i koliko to može biti dobro za nas, može biti i loše.<br/></i><i><br/></i><i>Dobro je zato što su sada poljuljani, ali loše jer mogu biti još više motivisani da pred svojim navijačima poprave utisak i da se vrate u pobednički ritam pred odlučujuće mečeve u šampionatu i Ligi šampiona.<br/></i><i><br/></i><i><b>Nas ne sme da zavara njihovo loše izdanje protiv Bajerna, poseduju izuzetan kvalitet i mi moramo biti jako oprezni i koncentrisani ako želimo da ostvarimo dobar rezultat</b>"</i>, rekao je <b>Koković</b> na konferenciji za novinare.<br/><br/>Voždovac će gostovati Crvenoj zvezdi u 18. kolu Super lige Srbije.<br/><br/><i>"Dobro igramo na gostovanju ove sezone i nadam se da ćemo i sutra podići kvalitet igre. Tri boda protiv Crvene zvezde su pojednaka kao tri boda protiv Proletera i nekog drugog protivnika i <b>mi idemo sutra da se nadigravamo, pobedimo i nastavimo svoju seriju sjajnih igara</b>",</i> kazao je Koković.<br/><br/>Fudbaler Voždovca <b>Jovan Nišić</b> je rekao da njegova ekipa želi pobedu protiv Crvene zvezde.<br/><br/><i>"Iako gostujemo prvaku države i predstavniku Srbije u Ligi šampiona, ne idemo sa belom zastavom, već idemo da pobedimo. To je primarni cilj. Ove sezone odlično igramo na gostovanjima, odneli smo sva tri boda i sa stadiona Vojvodine i Partizana, a pobeda nad Zvezdom samo bi bila šlag na tortu u ovoj sjajnoj polusezoni",</i> rekao je Nišić.<br/><br/>Utakmica će se igrati sutra od 18.00 na stadionu "Rajko Mitić".</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/lsl-cuka-prati-zvezdu-sigurni-i-vozdovac-i-tsc-393547.html"/>
        <a href="https://www.sportske.net/vest/domaci-fudbal/nastavlja-se-lsl-sve-pocinje-u-humskoj-ali-je-glavni-dogadjaj-u-nisu-dolazi-zvezda-393403.html"/>
        <a href="https://www.sportske.net/vest/domaci-fudbal/problem-u-superligi-veciti-remete-raspored-392218.html"/>
        <a href="https://www.sportske.net/vest/domaci-fudbal/lsl-veciti-vidaju-evropske-rane-zvezda-u-ivanjici-u-humsku-stize-indjija-392199.html"/>
        <a href="https://www.sportske.net/vest/domaci-fudbal/pred-tsc-novi-izazov-protiv-zmajeva-teze-nego-sa-nislijama-392150.html"/>
      </related>
    </article>
  </body>
</html>