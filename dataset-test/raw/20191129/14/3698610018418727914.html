<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ukrayina-zibrala-rekordniy-urozhay-zernovih-i-sonyashniku-331339_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="Україна зібрала рекордний урожай зернових і соняшнику"/>
    <meta property="og:description" content="Міністерство розвитку економіки, торгівлі та сільського господарства прогнозує врожай пшениці в 28,1 млн тонн і 35 млн тонн кукурудзи."/>
  </head>
  <body>
    <article>
      <h1>Україна зібрала рекордний урожай зернових і соняшнику</h1>
      <h2>Міністерство розвитку економіки, торгівлі та сільського господарства прогнозує врожай пшениці в 28,1 млн тонн і 35 млн тонн кукурудзи.</h2>
      <address>
        <time datetime="2019-11-29T14:15:00+00:00">29 Nov 2019, 14:15</time>
      </address>
      <p>Українські аграрії станом на 28 листопада намолотили 74,3 мільйона тонн <b><a href="https://zn.ua/ECONOMICS/urozhay-zernovyh-v-ukraine-mozhet-sokratitsya-na-2-3-iae-316927_.html">врожаю зернових</a></b> і зернобобових культур з площі 15 мільйонів га. Це перевищило результат врожаю зернових за весь минулий рік, коли валовий збір склав 70,1 млн тонн, повідомив міністр розвитку економіки, торгівлі та сільського господарства Тимофій Милованов.</p>
      <p>"74,3 млн тонн зернових і зернобобових культур зібрали з площі 15 млн га, або 98% до прогнозу, при середній врожайності 4,93 т/га (в 2018 році - 4,7 т/га)", - написав Милованов у Facebook.</p>
      <p>Крім того, Україна зібрала рекордні 14,6 млн тонн соняшнику з площі 5,85 млн га, або 99% до прогнозу, при середній врожайності 2,51 т/га (в 2018 році 2,28 т/га).</p>
      <p>Міністерство розвитку економіки, торгівлі та сільського господарства прогнозує урожай зернових у 2019 році на рівні 74 млн тонн, у тому числі пшениці 28,1 млн тонн і 35 млн тонн кукурудзи.</p>
      <p>Раніше повідомлялося, що <b><a href="https://dt.ua/ECONOMICS/u-minagropolitiki-vidzvituvali-pro-visokiy-vrozhay-zernovih-297458_.html">валовий збір зерна в 2018 році</a> </b>склав близько 70,1 мільйона тонн проти 62 млн тонн в 2017 році. При цьому кукурудзи намолочено 35,5 млн тонн, пшениці - 24,5 млн тонн, ячменю - 7,3 млн тонн, жита - 0,41 млн тонн, гречки - 0,13 млн т.</p>
      <p>Україна в 2017/2018 МР експортувала 39,4 млн тонн зернових. Експорт зернових в 2018/2019 МР прогнозовано складе 47,2 млн тонн.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>