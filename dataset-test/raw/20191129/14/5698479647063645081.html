<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/29/british-pm-johnson-says-us-better-not-get-involve-into-uk-election"/>
    <meta property="og:site_name" content="euronews"/>
    <meta property="article:published_time" content="2019-11-29T14:41:29+00:00"/>
    <meta property="og:title" content="جانسون به ترامپ: بهتر است در انتخابات یکدیگر دخالت نکنیم"/>
    <meta property="og:description" content="«برای دوستان نزدیکی مثل بریتانیا و ایالات متحده، بهترین کار این است که هیچکدام از طرفین در انتخابات یکدیگر دخالت نکنند.»"/>
  </head>
  <body>
    <article>
      <h1>جانسون به ترامپ: بهتر است در انتخابات یکدیگر دخالت نکنیم</h1>
      <address><time datetime="2019-11-29T14:41:29+00:00">29 Nov 2019, 14:41</time> by <a rel="author">یورنیوز </a></address>
      <p>بوریس جانسون، نخست‌وزیر بریتانیا اعلام کرد بهتر آن است که دونالد ترامپ،‌ رئيس‌جمهوری ایالات متحده در انتخابات آیندهٔ بریتانیا دخالت نکند.</p>
      <p>نخست‌وزیر بریتانیا با اشاره به رابطهٔ دو کشور گفت:‌ «ما به‌عنوان دوست و هم‌پیمان، به شکل سنتی در کارزارهای انتخاباتی همدیگر دخالت نمی‌کنیم.» وی افزود: «برای دوستان نزدیکی مثل بریتانیا و ایالات متحده، بهترین کار این است که هیچکدام از طرفین در انتخابات یکدیگر دخالت نکنند.»</p>
      <p>
        <a href="https://t.me/euronewspe">
          <b>به تلگرام یورونیوز فارسی بپیوندید</b>
        </a>
      </p>
      <p>ترامپ در ماه اکتبر دربارهٔ جرمی کوربین، رهبر جناح مخالف دولت بریتانیا گفته بود انتخاب احتمالی وی برای بریتانیا «خیلی بد» خواهد بود و بهتر است بوریس جانسون با نایجل فاراژ، هوادار اصلی برکیست هم‌پیمان شود.</p>
      <p>جرمی کوربین از همین گفتهٔ ترامپ در کارزارش استفاده کرد و گفت اگر محافظه‌کاران برنده انتخابات شوند، بعد از انجام برکسیت،‌ سازمان ملی بهداشت بریتانیا را تقدیم شرکت‌های آمریکایی می‌کنند.</p>
      <p>سخنان آقای جانسون در حالی ایراد می‌شود که دونالد ترامپ بناست هفتهٔ‌ آیندهٔ برای نشست کشورهای عضو ناتو راهی لندن شود.</p>
      <p>به نوشته نشریه سان، محافظه‌کاران نگرانند که مبادا دونالد ترامپ در دیدار پیش رو حرفی دربارهٔ انتخابات بریتانیا بزند که به ضرر آنها تمام شود. رئیس‌جمهوری ایالات متحده در دیدارهای پیشین خود از بریتانیا از صحبت دربارهٔ انتخابات این کشور،‌ از جمله انتقاد از ترزا می،‌ نخست وزیر پیشین بریتانیا پرهیز نکرد.</p>
    </article>
  </body>
</html>