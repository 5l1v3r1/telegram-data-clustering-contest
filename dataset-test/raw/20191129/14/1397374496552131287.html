<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/prvo-ne-upravi-arsenala-nova-imena-u-igri-394060.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T14:58:00+00:00"/>
    <meta property="og:title" content="Prvo &quot;NE&quot; upravi Arsenala, nova imena u igri!"/>
    <meta property="og:description" content="Potraga se nastavlja."/>
  </head>
  <body>
    <article>
      <h1>Prvo "NE" upravi Arsenala, nova imena u igri!</h1>
      <h2>Potraga se nastavlja.</h2>
      <address><time datetime="2019-11-29T14:58:00+00:00">29 Nov 2019, 14:58</time> by <a rel="author">Nikola Miloradović</a></address>
      <p>Unaj Emeri je danas dobio otkaz na mestu šefa struke Arsenala, ekipa je vezala sedam mečeva bez trijumfa, kap koja je prelila čašu bio je poraz od Ajntrahta na polupraznom "Emirejtsu" u petom kolu grupne faze Lige Evrope.<br/><br/>Fredi Ljungberg je postavljen na mesto trenera kao privremeno rešenje, a uveliko se spekuliše ko će dobiti posao za stalno.<br/><br/>Pisali smo da je velika želja uprave bio Žoze Murinjo, ali je Totenhem bio brži, pa je Portugalac već stigao i da upiše dve pobede u redovima velikog rivala "Gunera".<br/><br/>Velika želja je i Maks Alegri, bivši trener Juventusa je bez posla od kako je letos napustio Torino.<br/><br/>Ipak, Alegri ne želi da preuzima klub do kraja sezone, što je sad stavljeno do znanja i upravi Arsenala.<br/><br/>Uspostavili su kontakt sa italijanskim stručnjakom, koji im se ljubazno zahvalio na ponudi.<br/><br/>Potraga se nastavlja, ko su još moguća rešenja pročitajte <anchor name=""/><a href="https://www.sportske.net/vest/medjunarodni-fudbal/kako-je-arsenal-izgubio-jos-jedan-derbi-severnog-londona-i-ko-su-najvece-zelje-uprave-za-mesto-sefa-struke-394054.html">OVDE</a>, pojavila se i nova opcija, u vidu trenera Bornmuta Edija Haua, koji je i ranije bio povezivan sa klupom Arsenala.<br/><br/>Spekuliše se da uprava kluba sa "Emirejtsa" razmišlja i o bivšem treneru Viljareala i Valensije Marselinu, koji je početkom sezone ostao bez posla na "Mestalji", nakon neslaganja sa čelnicima kluba oko transfer politike.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/kako-je-arsenal-izgubio-jos-jedan-derbi-severnog-londona-i-ko-su-najvece-zelje-uprave-za-mesto-sefa-struke-394054.html"/>
        <a href="https://www.sportske.net/vest/transferi/zvanicno-arsenal-ima-novog-trenera-394042.html"/>
        <a href="https://www.sportske.net/vest/medjunarodni-fudbal/emeri-broji-sate-da-li-je-ovo-novi-trener-arsenala-394031.html"/>
        <a href="https://www.sportske.net/vest/medjunarodni-fudbal/emeri-istice-uprava-mu-veruje-393974.html"/>
        <a href="https://www.sportske.net/vest/transferi/obamejang-napusta-arsenal-zbog-najveceg-sna-mogao-bi-snove-da-srusi-srbinu-393912.html"/>
      </related>
    </article>
  </body>
</html>