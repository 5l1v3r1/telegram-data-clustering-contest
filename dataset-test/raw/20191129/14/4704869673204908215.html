<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/plock-rekolekcje-adwentowe-w-katolickim-radiu-diecezji-plockiej-zapowiedz-d577667/"/>
    <meta property="og:site_name" content="eKAI"/>
    <meta property="article:published_time" content="2019-11-29T14:38:00+00:00"/>
    <meta property="og:title" content="Płock: rekolekcje adwentowe w Katolickim Radiu Diecezji Płockiej (zapowiedź)"/>
    <meta property="og:description" content="Katolickie Radio Diecezji Płockiej w Adwencie zaprasza na Radiowe Rekolekcje Adwentowe, emitowane trzy razy dziennie. Rozpoczną się one w niedzielę 1 grudnia, a polegać będą na rozważaniu słowa Bożego"/>
  </head>
  <body>
    <article>
      <h1>Płock: rekolekcje adwentowe w Katolickim Radiu Diecezji Płockiej (zapowiedź)</h1>
      <address><time datetime="2019-11-29T14:38:00+00:00">29 Nov 2019, 14:38</time> by <a rel="author">Płock</a></address>
      <p>
        <b>Katolickie Radio Diecezji Płockiej w Adwencie zaprasza na Radiowe Rekolekcje Adwentowe, emitowane trzy razy dziennie. Rozpoczną się one w niedzielę 1 grudnia, a polegać będą na rozważaniu słowa Bożego na dany dzień. Rekolekcje będzie głosił ks. Krzysztof Jończyk, proboszcz parafii w Sadłowie, były dyrektor Katolickiego Radia Diecezji Płockiej.</b>
      </p>
      <p>Radiowe Rekolekcje Adwentowe, to projekt autorski Katolickiego Radia Diecezji Płockiej. Polegają one na tym, że w kolejne dni Adwentu rozważana jest Ewangelia dnia. Rekolekcje te nie zastępują rekolekcji parafialnych przed świętami Bożego Narodzenia, ale mają dodatkowo zachęcić do przemyśleń i refleksji nad istotą tajemnicy Wcielenia Jezusa Chrystusa.</p>
      <p>Rekolekcje głosił będzie ks. Krzysztof Jończyk proboszcz parafii pw. św. Jana Chrzciciela w Sadłowie, a wcześniej dyrektor Katolickiego Radia Diecezji Płockiej. Będzie je opierał na Ewangelii dnia, w odniesieniu do czasu Adwentu.</p>
      <p>– Dziś, gdy w żyjemy tak szybko i gdy nie zawsze udaje nam się przez kilka dni uczestniczyć w rekolekcjach parafialnych, warto włączyć radio, poznać słowo Boże na dany dzień, zastanowić się nad nim i między innymi w ten sposób przygotować w Adwencie do świąt Bożego Narodzenia – mówi ks. Krzysztof Jończyk, autor rekolekcji radiowych.</p>
      <p>Radiowe Rekolekcje Adwentowe rozpoczną się w niedzielę 1 grudnia o godz. 11.54. O tej samej godzinie będą emitowane w kolejne niedziele Adwentu. Natomiast od poniedziałku do piątku diecezjanie usłyszą je w godzinach: 6.40, 11.54 i 22.20, na falach radiowych: 104,3 Mhz – Płock oraz 103,9 Mhz – Ciechanów.</p>
      <footer>eg Ⓒ Ⓟ</footer>
    </article>
  </body>
</html>