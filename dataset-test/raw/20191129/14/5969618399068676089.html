<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/ElladaBasket/EthnikiBasket/pitino-gia-thn-epistolh-twn-triwn-paiktwn-toy-olympiakou-h-ethnikh-omada-den-exei-me-thn-antipalothta.5648440.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T14:53:00+00:00"/>
    <meta property="og:title" content="Πιτίνο για την επιστολή: Όταν έγινε η συνάντηση, δεν υπήρχαν ανοιχτές θέσεις εργασίας για μένα"/>
    <meta property="og:description" content="Μέσω γραπτής δήλωσης, ο Ρικ Πιτίνο πήρε θέση για την επιστολή των τριών παικτών του Ολυμπιακού στην ΕΟΚ και την άρνηση να ενσωματωθούν στην Εθνική ομάδα, που αποκάλυψε το Sport24.gr."/>
  </head>
  <body>
    <article>
      <h1>Πιτίνο για την επιστολή: Όταν έγινε η συνάντηση, δεν υπήρχαν ανοιχτές θέσεις εργασίας για μένα</h1>
      <h2>Μέσω γραπτής δήλωσης, ο Ρικ Πιτίνο πήρε θέση για την επιστολή των τριών παικτών του Ολυμπιακού στην ΕΟΚ και την άρνηση να ενσωματωθούν στην Εθνική ομάδα, που αποκάλυψε το Sport24.gr.</h2>
      <address><time datetime="2019-11-29T14:53:00+00:00">29 Nov 2019, 14:53</time> by <a rel="author">Αλέξανδρος Τρίγκας</a></address>
      <p>Λίγες ώρες μετά την είδηση της επιστολής που έφτασε στα γραφεία της ΕΟΚ <a href="https://www.sport24.gr/Basket/ElladaBasket/EthnikiBasket/oxi-apo-toys-printezh-papanikolaoy-koniarh-sthn-ethnikh.5648368.html">από τους παίκτες του Ολυμπιακού</a>, ήρθε η πρώτη επίσημη αντίδραση από την πλευρά του Ρικ Πιτίνο. Ο ομοσπονδιακός τεχνικός τοποθετήθηκε για το θέμα που έχει δημιουργηθεί, από την στιγμή που ο Γιώργος Πρίντεζης, ο Κώστας Παπανικολάου και ο Αντώνης Κόνιαρης δεδομένου του γεγονότος πως βρίσκεται ταυτόχρονα στον πάγκο του Παναθηναϊκού.</p>
      <p>Οι τρεις διεθνείς παίκτες του Ολυμπιακού αναφέρουν στην επιστολή πως <a href="https://www.sport24.gr/Basket/ElladaBasket/EthnikiBasket/pantelhs-diamantopoylos-to-paraskhnio-toy-oxi-twn-paiktwn-toy-olympiakou-sthn-ethnikh.5648417.html">είχαν πάρει τις απαραίτητες διαβεβαιώσεις</a> (ο Γιώργος Πρίντεζης και ο Κώστας Παπανικολάου είχαν συναντηθεί δια ζώσης με τον 68χρονο τεχνικό) ότι ο Ρικ Πιτίνο δεν πρόκειται να καθίσει σε πάγκο συλλόγου μέχρι το <a href="https://www.sport24.gr/Basket/proolympiako/proolympiako-oi-antipaloi-ths-ethnikhs-omadas.5647186.html">Προολυμπιακό Τουρνουά</a>. Εξ ου κι η αντίδρασή τους, μέσω της σχετικής επιστολής.</p>
      <p>Ο Ρικ Πιτίνο αναφέρει χαρακτηριστικά μέσω γραπτής δήλωσης:<i> </i>"<i>Όταν συναντήθηκα με τους δύο παίκτες του Ολυμπιακού - δεν υπήρχαν "ανοιχτές" θέσεις εργασίας για εμένα, ώστε να κοουτσάρω. Έχω μεγάλο σεβασμό για όλες τις ομάδες στην Ελλάδα. Η Εθνική Ομάδα δεν έχει σχέση με μία αντιπαλότητα, αλλά με το να αγωνίζεσαι και να τιμάς τη χώρα σου. Θα επιλέξω δώδεκα παίκτες που θα μου δώσουν σπουδαία προσπάθεια για να μας βοηθήσουν να φτάσουμε στη νίκη</i>".</p>
      <p>
        <b>
          <i>Photo Credits: Eurokinissi</i>
        </b>
      </p>
    </article>
  </body>
</html>