<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.the-village.com.ua/village/service-shopping/style-promo/291605-christina_cosmetics"/>
    <meta property="og:site_name" content="The Village Україна"/>
    <meta property="article:published_time" content="2019-11-29T14:02:16+00:00"/>
    <meta property="og:title" content="Промо. Як зберегти молодість і здоров'я, якщо цілий день працюєте за комп'ютером"/>
    <meta property="og:description" content="І які вправи та косметика допоможуть це зробити"/>
  </head>
  <body>
    <article>
      <h1>Промо. Як зберегти молодість і здоров'я, якщо цілий день працюєте за комп'ютером</h1>
      <h2>І які вправи та косметика допоможуть це зробити</h2>
      <address><time datetime="2019-11-29T14:02:16+00:00">29 Nov 2019, 14:02</time> by <a rel="author" href="https://www.the-village.com.ua/users/1179807" target="_blank">The Village Special</a></address>
      <figure>
        <img src="https://img.the-village.com.ua/the-village.com.ua/post_image-image/4IH62rK3pumh1GhzPJ7B_Q.png"/>
      </figure>
      <hr/>
      <h3>Що таке діджитал-старіння?</h3>
      <p>Синє випромінювання (HEV-випромінювання) від екранів телевізорів, моніторів комп<b>’</b>ютерів і ноутбуків, а також від енергоощадних ламп, впливає на зовнішній вигляд і здоров<b>’</b>я людини.</p>
      <p>Наслідки для шкіри вчені та косметологи виявили лише кілька років тому. Саме тоді з<b>’</b>явився термін «діджитал-старіння». Головні ознаки цифрового старіння – гіперпігментація та запальні реакції.</p>
      <hr/>
      <hr/>
      <h3>Як знизити вплив синього випромінювання на шкіру?</h3>
      <hr/>
      <p>→ Максимально збільшуйте відстань між джерелом синього випромінювання та об<b>’</b>єктом, який він освітлює.</p>
      <p>→ Зменшуйте час впливу випромінювання на шкіру.</p>
      <p>→ За дві години до сну не використовуйте телефон, планшет, ноутбук, комп<b>’</b>ютер, телевізор тощо.</p>
      <p>→ Під час роботи з електронними пристроями використовуйте окуляри з жовтими чи жовтогарячими лінзами: вони блокують синє світло.</p>
      <p>→ Не встановлюйте люмінесцентні та світлодіодні лампи, що дають синє світло, у спальні.</p>
      <p>→ Встановіть на смартфон програми, що обмежують синє світло дисплею.</p>
      <p>→ У нічний час не використовуйте електронні пристрої з рідкокристалічними дисплеями.</p>
      <p>→ Користуйтеся засобами, що мінімізують вплив випромінювання, збільшують кількість антиоксидантів у шкірі та покращують її захисні функції. Наприклад:</p>
      <figure>
        <img src="https://img.the-village.com.ua/the-village.com.ua/post_image-image/9l00IJXxDRjbSB997JMqWg.jpg"/>
      </figure>
      <hr/>
      <h3>Як уповільнити процес діджитал-старіння?</h3>
      <p>Причинами діджитал-старіння може бути не лише HEV-випромінювання, а й тривалий нахил голови під час використання смартфона, планшета й інших гаджетів. Це спричиняє такі проблеми, як зморшки та «кільця Венери» на шиї, що є першими ознаками старіння шкіри та м<b>’</b>язів. Для зміцнення м<b>’</b>язів достатньо кілька разів на день виконувати вправи, а піклуватися про шкіру косметологи радять за допомогою призначеної для цього косметики.</p>
      <hr/>
      <figure>
        <img src="https://img.the-village.com.ua/the-village.com.ua/post_image-image/8L8fsEN3LuQHa_BL5P-e7g.jpg"/>
      </figure>
      <hr/>
      <h3>Вправи</h3>
      <hr/>
      <p>1. Зчепіть долоні на потилиці та, долаючи опір рук, напружуйте шийні м<b>’</b>язи та відхиляйте голову назад.</p>
      <p>2. Долонями впирайтесь у чоло і, долаючи опір рук, нахиляйте голову вперед.</p>
      <p>3. Висуньте підборіддя вперед, затримайте на 5-10 секунд, після чого поверніть його у вихідне положення. Повторіть 20 разів.</p>
      <p>4. Візьміть у зуби олівець і напишіть <br/>у повітрі кілька рядків вірша або порахуйте від 1 до 30.</p>
      <p>5. Впирайтеся внутрішнім боком обох долонь у підборіддя. Долаючи опір, нахиляйте голову до грудної клітки. Далі зусиллям рук відхиляйте голову назад. Повторіть 10-20 разів.</p>
      <hr/>
      <h4>Косметика Christina</h4>
      <p>
        <b>Матеріал підготовлено за підтримки</b>
      </p>
    </article>
  </body>
</html>