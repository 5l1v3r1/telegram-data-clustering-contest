<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/uttar-pradesh/news/under-the-mid-day-meal-scheme-children-were-fed-a-bucketful-of-water-in-1-liter-of-milk-263955"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-29T14:01:35+00:00"/>
    <meta property="og:title" content="मिड डे मील योजना के तहत बच्चों को 1 लीटर दूध में बाल्टी भर पानी मिलाकर पिलाया गया"/>
    <meta property="og:description" content="सोनभद्रः जनपद के चोपन प्रखंड अंतर्गत कोटा ग्राम पंचायत के सलई बनवा प्राथमिक विद्यालय में बीते बुधवार करीब 80 बच्चों को एक लीटर दूध में बाल्टी भर पानी मिलाकर पिलाए जाने के मामले ने तूल पकड़ ली है और जिला प्रशासन ने इस प्रकरण को काफ़ी गम्भीरता से लिया है। बेसिक शिक्षा अधिकारी गोरखनाथ पटेल ने कहा कि इस मामले में जांच के आदेश दे दिए गए हैं और दोषियों के खिलाफ कड़ी कार्रवाई की जाएगी। स्कूल के रसोइये द्वारा दूध में पानी मिलाने का वीडियो वायरल होने के बाद अधिकारियों ने इस मामले का संज्ञान लिया। मिड डे मील के मेन्यू के अनुसार बुधवार को प्रत्येक बच्चे को 150 मिलीलीटर दूध दिया जाना चाहिए। इस सम्बंध में प्रभारी प्रधानाध्यापक शैलेश ने बताया कि मंगलवार को उनके भाई की तेरहवीं थी इसलिए व्यस्तता के कारण पर्याप्त दूध की व्यवस्था पहले से ही नहीं हो सकी लेकिन बुधवार को वह चार लीटर दूध लाने डाला बाज़ार गए थे तभी उनकी गैर मौजूदगी में एक लीटर दूध में ही पानी मिलाकर बच्चों को पिला दिया गया। खंड शिक्षा अधिकारी मुकेश कुमार ने कहा कि कुछ क्षेत्रों में गाय या भैंस का दूध नहीं मिलता है तो बच्चों को टेट्रा पैक का दूध पिलाया जाता है, जिलाधिकारी…"/>
  </head>
  <body>
    <article>
      <h1>मिड डे मील योजना के तहत बच्चों को 1 लीटर दूध में बाल्टी भर पानी मिलाकर पिलाया गया</h1>
      <address><time datetime="2019-11-29T14:01:35+00:00">29 Nov 2019, 14:01</time> by <a rel="author">Ankit</a></address>
      <p>सोनभद्रः जनपद के चोपन प्रखंड अंतर्गत कोटा ग्राम पंचायत के सलई बनवा प्राथमिक विद्यालय में बीते बुधवार करीब 80 बच्चों को एक लीटर दूध में बाल्टी भर पानी मिलाकर पिलाए जाने के मामले ने तूल पकड़ ली है और जिला प्रशासन ने इस प्रकरण को काफ़ी गम्भीरता से लिया है। बेसिक शिक्षा अधिकारी गोरखनाथ पटेल ने कहा कि इस मामले में जांच के आदेश दे दिए गए हैं और दोषियों के खिलाफ कड़ी कार्रवाई की जाएगी। स्कूल के रसोइये द्वारा दूध में पानी मिलाने का वीडियो वायरल होने के बाद अधिकारियों ने इस मामले का संज्ञान लिया। मिड डे मील के मेन्यू के अनुसार बुधवार को प्रत्येक बच्चे को 150 मिलीलीटर दूध दिया जाना चाहिए। इस सम्बंध में प्रभारी प्रधानाध्यापक शैलेश ने बताया कि मंगलवार को उनके भाई की तेरहवीं थी इसलिए व्यस्तता के कारण पर्याप्त दूध की व्यवस्था पहले से ही नहीं हो सकी लेकिन बुधवार को वह चार लीटर दूध लाने डाला बाज़ार गए थे तभी उनकी गैर मौजूदगी में एक लीटर दूध में ही पानी मिलाकर बच्चों को पिला दिया गया। खंड शिक्षा अधिकारी मुकेश कुमार ने कहा कि कुछ क्षेत्रों में गाय या भैंस का दूध नहीं मिलता है तो बच्चों को टेट्रा पैक का दूध पिलाया जाता है, जिलाधिकारी एस राजलिंगम ने भी बृहस्पतिवार को विद्यालय पहुंच कर प्रभारी प्रधानाचार्य सहित शिक्षामित्र एवं बच्चों का बयान लिया ’ जिलाधिकारी ने जिला विकास अधिकारी राम बाबू त्रिपाठी को विद्यालय भेजकर दूध का नमूना भी मंगवाया था ’  </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Under the Mid Day Meal Scheme, children were fed a bucketful of water in 1 liter of milk.</p>
    </article>
  </body>
</html>