<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/08/2149347/%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D9%85%D8%AF%D8%A7%D8%B1%D8%B3-%D8%A7%D8%B5%D9%81%D9%87%D8%A7%D9%86-%D8%B1%D8%A7-%D8%A8%D9%87-%D8%AA%D8%B9%D8%B7%DB%8C%D9%84%DB%8C-%DA%A9%D8%B4%D8%A7%D9%86%D8%AF-%D8%AC%D8%B2%D8%A6%DB%8C%D8%A7%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-29T14:56:08+00:00"/>
    <meta property="og:title" content="آلودگی هوا مدارس اصفهان را به تعطیلی کشاند + جزئیات"/>
    <meta property="og:description" content="منصور شیشه‌فروش در گفت‌و‌گو با خبرنگار تسنیم در اصفهان، با اشاره به وضعیت هوااظهار داشت: با توجه به ادامه شرایط وضعی سکون و پایداری هوا و مهیا شدن انباشت آلاینده‌های جوی و همچنین گزارش شبکه پایش آلودگی هوای شهر مبنی بر کاهش دید افقی، مه‌آلودگی، ابرناکی، رطوبت بالا وآلودگی فردا هم ادامه دارد."/>
  </head>
  <body>
    <article>
      <h1>آلودگی هوا مدارس اصفهان را به تعطیلی کشاند + جزئیات</h1>
      <h2>مدیرکل مدیریت بحران استانداری اصفهان از تعطیلی مدارس در مقطع ابتدایی در اصفهان و چند شهرستان استان خبر داد.</h2>
      <address>
        <time datetime="2019-11-29T14:56:08+00:00">29 Nov 2019, 14:56</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1395/11/26/1395112612390823310007094.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>منصور شیشه‌فروش در گفت‌و‌گو با خبرنگار تسنیم در <a href="https://www.tasnimnews.com/fa/service/51/%D8%A7%D8%B5%D9%81%D9%87%D8%A7%D9%86#"><b>اصفهان</b></a>، با اشاره به وضعیت هوااظهار داشت: با توجه به ادامه شرایط وضعی سکون و پایداری هوا و مهیا شدن انباشت آلاینده‌های جوی و همچنین گزارش شبکه پایش آلودگی هوای شهر مبنی بر کاهش دید افقی، مه‌آلودگی، ابرناکی، رطوبت بالا وآلودگی فردا هم ادامه دارد.</p>
      <p>وی افزود: عصر امروز کارگروه اضطرار با حضور اعضا برگزار شد و برای جلوگیری از افزایش آلاینده‌ها و عدم مواجهه گروه‌های حساس مقرر شد مهدهای کودک، پیش‌دبستانی‌ها، دوره ابتدایی اول و دوم در نواحی 6گانه اصفهان، مناطق آموزش و پرورش زرین‌شهر، فولادشهر، باغ‌بهادران، خمینی‌شهر، نجف‌آباد، شاهین‌شهر، پیربکران، برخوار، مبارکه و شهر سجزی فردا تعطیل شود.</p>
      <p>
        <a href="https://tasnimnews.com/2149211">اصفهان| 350 واحد تولید گچ، آجر و قیر به دلیل آلودگی هوا تعطیل شد</a>
        <a href="https://tasnimnews.com/2149165">طب سنتی| برای خنثی کردن "عوارض آلودگی هوا" این خوراکی‌ها را مصرف کنید</a>
        <a href="https://tasnimnews.com/2149114">هشدار هواشناسی برای گروه‌های حساس/ تداوم آلودگی هوا تا یکشنبه در شهرهای صنعتی</a>
      </p>
      <p>مدیرکل مدیریت بحران استانداری اصفهان با تاکید بر لزوم عدم تردد در سطح شهر عنوان کرد: به همشهریان به‌ویژه کودکان، سالمندان، خانم‌های باردار، بیماران تنفسی، ریوی و قلبی توصیه می‌شود در منزل بمانند و از تردد در شهر خودداری کنند.</p>
      <p>انتهای پیام/166/ح</p>
    </article>
  </body>
</html>