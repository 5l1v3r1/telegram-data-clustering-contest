<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3394420/tedbir-almazsak-2030lu-yillarda-su-kitligi-yasayacagiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-29T14:36:00+00:00"/>
    <meta property="og:title" content="Tedbir almazsak 2030’lu yıllarda su kıtlığı yaşayacağız"/>
    <meta property="og:description" content="Çevre ve Şehircilik Bakanı Murat Kurum, &quot;2030’lu yıllarda eğer tedbir almazsak su kıtlığı yaşamaya başlayacağız.&quot; dedi."/>
  </head>
  <body>
    <article>
      <h1>Tedbir almazsak 2030’lu yıllarda su kıtlığı yaşayacağız</h1>
      <h2>Çevre ve Şehircilik Bakanı Murat Kurum, "2030’lu yıllarda eğer tedbir almazsak su kıtlığı yaşamaya başlayacağız." dedi.</h2>
      <address>
        <time datetime="2019-11-29T14:36:00+00:00">29 Nov 2019, 14:36</time>
      </address>
      <p>Türkiye 2023 Zirvesi kapsamında konuşma yapan <b>Çevre ve Şehircilik Bakanı Murat Kurum</b>, güncel konulara değindi. Son dönemlerde arıtmadan sağlanan geri dönüşüm ile kullanma suyu oranlarının yüzde 1’den 5’e çıktığını belirten Kurum, gelecek dönemler için oluşabilecek su sıkıntısına dikkat çekti. Kurum, eğer tedbir alınmaz ise 2030 yıllarda su kıtlığı yaşanacağını kaydetti.</p>
      <h3>'2050'Lİ YILLARDA SU SAVAŞLARI ÇIKACAK'</h3>
      <p><b>Murat Kurum</b>, istatistiklere göre kullanma suyu oranının 2030 yılında bin 200 metreküpe düşeceğini öngördüklerini söyleyerek <b>“2030’lu yıllarda eğer tedbir almazsak su kıtlığı yaşamaya başlayacağız. Dünyada 2050’li yıllarda artık su savaşlarının çıkacağı öngörülüyor. Su kaynaklarımızı en verimli şekilde kullanmalıyız.”</b> dedi.</p>
      <h3>TÜKETİMİN YÜZDE 91'İ ŞEHİRLERDE OLACAK</h3>
      <p>Kurum, <b>''Dünya nüfusu, tüm bağımsız projeksiyonlara göre, 2050 itibariyle 9.7 milyara ulaşacak. Gelişmekte olan ülkelerde nüfusun yüzde 63’ü şehirlerde yaşayacak. Tüketimin yüzde 91’i şehirlerde gerçekleşecek. Bugün dünyanın 20 şehri; ekonomik güç bakımından birçok ülkeyi geride bırakmış durumda. Mesela Londra’yla Hollanda; New York’la Kanada yarışıyor, Tokyo tek başına Güney Kore’yle rekabet ediyor. Birleşmiş Milletler’e göre; 2030’da ciddi bir artışla mega şehir sayısı 41’e, orta ölçekli şehir sayısı 558’e ulaşacak. Türkiye’de de nüfusumuz artıyor, şehirlerimiz büyüyor. 1950 yılında nüfusu 500 binden fazla olan şehir sayımız sadece 2’ydi.”</b> dedi.</p>
      <h3>SU FAKİRİYİZ</h3>
      <p>Enerji verimli, sıfır atık uyumlu ve akıllı teknolojilerle donatılmış yapılar inşa ettiklerini belirten Kurum, <b>“İklim değişikliğiyle mücadele kapsamında Sıfır Atık çatısı altında yüzlerce yeni çevre projesi yürütüyoruz. Su kaynaklarımızı çok verimli kullanarak arıtmadan sağlanan geri dönüşüm ile kullanma suyu oranlarımızı yüzde 1’den 5’e çıkararak, şuan itibariyle baktığınızda kişi başı bin 500 metreküp su kullanan bir ülkeyiz ve bu anlamda su fakiriyiz.”</b> dedi.</p>
      <h3>SU KITLIĞI YAŞAYACAĞIZ</h3>
      <p>İstatistiklere göre kullanma suyu oranının 2030 yılında bin 200 metreküpe düşeceğini öngördüklerini söyleyen <b>“2030’lu yıllarda eğer tedbir almazsak su kıtlığı yaşamaya başlayacağız. Dünyada 2050’li yıllarda artık su savaşlarının çıkacağı öngörülüyor. Su kaynaklarımızı en verimli şekilde kullanmalıyız.”</b> şeklinde konuştu.</p>
      <p>Kaynak: İHA</p>
    </article>
  </body>
</html>