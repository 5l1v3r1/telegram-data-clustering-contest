<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/wethouder-blij-met-motie-over-brug/"/>
    <meta property="og:site_name" content="OOG"/>
    <meta property="article:published_time" content="2019-11-29T14:10:00+00:00"/>
    <meta property="og:title" content="Wethouder blij met motie over brug"/>
    <meta property="og:description" content="Wethouder Philip Broeksma is blij met de motie die de Tweede Kamer heeft opgesteld. De Kamer wil de minister dwingen om voor 1 maart 2020 te komen met een plan voor een noodbrug ter vervanging van de"/>
  </head>
  <body>
    <article>
      <h1>Wethouder blij met motie over brug</h1>
      <address><time datetime="2019-11-29T14:10:00+00:00">29 Nov 2019, 14:10</time> by <a rel="author">Ecco van Oosterhout</a></address>
      <p>
        <b>Wethouder Philip Broeksma is blij met de motie die de Tweede Kamer heeft opgesteld. De Kamer wil de minister dwingen om voor 1 maart 2020 te komen met een plan voor een noodbrug ter vervanging van de stukgevaren Paddepoelsterbrug.</b>
      </p>
      <p>De brug is al meer dan een jaar stuk en een plan om de brug te vervangen zal de minister niet voor het najaar van 2021 klaar hebben. In ieder geval D66, PvdA, CU, SP, en GroenLinks vinden dat de minister nu haast moet maken met een noodoplossing. Het Gronings Tweede Kamerlid William Moorlag twijfelde zelfs hardop aan de oprechte bedoelingen van Rijkswaterstaat.</p>
      <p>Rijkswaterstaat wilde al langer van de brug af. Toen de brug, door een bedieningsfout van de brugwachter, was stukgevaren, wilde omliggende gemeentes, de provincie en de stad, dat de brug zo snel mogelijk werd gerepareerd. Een paar weken geleden is de brug vermalen tot schroot.</p>
      <p>Dinsdagavond aanstaande is er in cafe Hamming in Garnwerd een bijeenkomst van Rijkswaterstaat de omwonenden en gebruikers.</p>
      <p>Â </p>
    </article>
  </body>
</html>