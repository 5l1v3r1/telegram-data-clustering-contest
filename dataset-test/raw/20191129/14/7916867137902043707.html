<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-135107-juskaite-ir-miskiniene-europos-taureje-pasirode-naudingiausiai-savo-komandose.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="Juškaitė ir Miškinienė Europos taurėje pasirodė naudingiausiai savo komandose"/>
    <meta property="og:description" content="Skaudžią nesėkmę Europos taurėje patyrė Gožuvo „InvestInTheWest ENEA“ (2-3) komanda su Laura Juškaite priešakyje. Lietuvė buvo naudingiausia savo ekipoje, tačiau Lenkijos klubas savo aikštėje 88:95 (25:24, 18:18, 21:18, 32:30) antrąkart sezone pralaimėjo Ramlos „Ramla“ (3-2) komandai iš Izraelio. „InvestInTheWest ENEA“ likimas kovoje dėl patekimo į kitą etapą spręsis paskutiniame kitos savaitės mače su Ankaros „Botas“ (3-2). ..."/>
  </head>
  <body>
    <article>
      <h1>Juškaitė ir Miškinienė Europos taurėje pasirodė naudingiausiai savo komandose</h1>
      <address>
        <time datetime="2019-11-29T14:00:00+00:00">29 Nov 2019, 14:00</time>
      </address>
      <p>Nuotr.: FIBA.com</p>
      <figure>
        <a href="https://www.basketnews.lt/paveikslelis-208109-any1000x1000.jpg">
          <img src="https://www.basketnews.lt/paveikslelis-208109-any630x500.jpg"/>
        </a>
      </figure>
      <p>Nuotr. FIBA.com</p>
      <p>Skaudžią nesėkmę Europos taurėje patyrė Gožuvo „InvestInTheWest ENEA“ (2-3) komanda su Laura Juškaite priešakyje. </p>
      <p>Lietuvė buvo naudingiausia savo ekipoje, tačiau Lenkijos klubas savo aikštėje <b>88:95 </b>(25:24, 18:18, 21:18, 32:30) antrąkart sezone pralaimėjo Ramlos „Ramla“ (3-2) komandai iš Izraelio.</p>
      <p>„InvestInTheWest ENEA“ likimas kovoje dėl patekimo į kitą etapą spręsis paskutiniame kitos savaitės mače su Ankaros „Botas“ (3-2). Pirmąsias rungtynes Gožuvo ekipa laimėjo 72:67.</p>
      <p>Dvikovą starto penkete pradėjusi Juškaitė per 35 minutes įmetė 17 taškų (0/2 dvitaškiai, 3/6 tritaškiai, 8/8 baudos), sugriebė 10 kamuolių, atliko 5 rezultatyvius perdavimus, blokavo 1 metimą, 3 kartus suklydo, 5 sykius prasižengė ir užfiksavo 25 balų naudingumą.</p>
      <p>
        <i>„InvestInTheWest ENEA“: Kahleah Copper 19, Cheridene Green ir Laura Juškaitė (10 atk. kam.) – po 17, Chloe Jackson 12 (8 rez. perd.).</i>
      </p>
      <p>
        <i>„Ramla“: Tiffany Mitchell 30 (11/21 dvit., 12 atk. kam., 7 rez. perd., 34 naud. bal.), Eden Rotberg 18 (4/4 trit.), Brittany Boyd 17 (10 atk. kam., 6 rez. perd.), Oumou Toure 14 (8 rez. perd.).</i>
      </p>
      <p>Vietą kitame etape užsitikrinusi Lauros Miškinienės atstovauja Bydgoščiaus „Artego“ (4–1) komanda patyrė netikėtą pralaimėjimą. Nesulaikiusi 42 naudingumo balus surinkusios Natishos Hiedeman, Miškinienės ekipa namų rungtynėse <b>78:82 </b>(23:16, 22:16, 11:25, 22:25) nusileido pirmąją pergalę pasiekusiai Lulėjos BBK (1-4) krepšininkėms iš Švedijos.</p>
      <p>Lietuvos rinktinės puolėja rungtyniavo 39 minutes, pelnė 11 taškų (4/8 dvitaškiai, 3/4 baudos), sugriebė 11 ir perėmė 2 kamuolius, išdalijo 3 rezultatyvius perdavimus, po 2 sykius suklydo ir prasižengė bei įsirašė 20 naudingumo balų.</p>
      <p>Hiedeman lenkėms atseikėjo 31 tašką (6/10 dvitaškiai, 5/8 tritaškiai, 4/4 baudos), sugriebė 13 kamuolių ir atliko 8 rezultatyvius perdavimus.</p>
      <p>
        <i>„Artego“: Elzbieta Miedzik 18 (4/8 trit.), Kateryna Rymarenko 17 (2/10 trit.), Brianna Kiesel 14 (7 rez. perd.), Laura Miškinienė 11 (11 atk. kam.).</i>
      </p>
      <p>
        <i>BBK: Natisha Hiedeman 31 (13 atk. kam., 8 rez. perd., 42 naud. bal.), Ivey Slaughter 18, Milica Jovanovic 10 (5 atk. kam.).</i>
      </p>
      <h3>
        <a href="https://www.basketnews.lt/zaidejai/9951-laura-juskaite.html">Laura Juškaitė</a>
      </h3>
      <figure>
        <img src="https://www.basketnews.lt/paveikslelis-206668-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/760-lietuvos-moteru-rinktine.html">Lietuvos moterų rinktinė</a></li>
        <li>Pozicija: PF, C</li>
        <li>Amžius: 22</li>
        <li>Ūgis: 187 cm</li>
        <li>Svoris: 83 kg</li>
        <li>Gimimo vieta: Vilnius, Lietuva</li>
      </ul>
    </article>
  </body>
</html>