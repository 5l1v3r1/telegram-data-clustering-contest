<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/29/omicidio-luca-sacchi-ruolo-vittima/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-29T14:33:36+00:00"/>
    <meta property="og:title" content="Omicidio Luca Sacchi, il sospetto sul coinvolgimento della vittima"/>
    <meta property="og:description" content="Omicidio Luca Sacchi, il sospetto sul coinvolgimento della vittima: riconosciuta da uno dei mediatori, ma la Procura non si sbilancia. Ci sono novità importanti in queste ore sull’omicidio di Luca Sacchi, ucciso il 23 ottobre a Roma. In particolare, si fa chiarezza su alcune delle persone coinvolte nella vicenda, nello specifico su Anastasiya Kylemnyk, la …"/>
  </head>
  <body>
    <article>
      <h1>Omicidio Luca Sacchi, il sospetto sul coinvolgimento della vittima</h1>
      <address><time datetime="2019-11-29T14:33:36+00:00">29 Nov 2019, 14:33</time> by <a rel="author">Gabriele M.</a></address>
      <p>
        <b>Omicidio Luca Sacchi, il sospetto sul coinvolgimento della vittima: riconosciuta da uno dei mediatori, ma la Procura non si sbilancia.</b>
      </p>
      <figure>
        <img src="https://www.viagginews.com/wp-content/uploads/2019/11/Luca-Sacchi-Anastasiya-fidanzata.jpg"/>
      </figure>
      <p>Ci sono novità importanti in queste ore sull’omicidio di <a href="https://www.viagginews.com/2019/10/24/luca-sacchi-morto-chi-era/">Luca Sacchi</a>, ucciso il 23 ottobre a Roma. In particolare, si fa chiarezza su alcune delle persone coinvolte nella vicenda, nello specifico su <a href="https://www.viagginews.com/2019/10/27/anastasia-kylemnyk-chi-e-fidanzata-luca-sacchi-foto-storia/">Anastasiya Kylemnyk</a>, la fidanzata del giovane. Nei giorni scorsi si era parlato di una<a href="https://www.viagginews.com/2019/11/25/omicidio-luca-sacchi-fidanzata-amico/"> possibile iscrizione sul registro degli indagati</a>. In realtà, la ragazza risulterebbe direttamente coinvolta e per lei è <a href="https://www.viagginews.com/2019/11/29/omicidio-luca-sacchi-svolta-anastasia-misura-cautelare/">scattato l’obbligo di presentazione in caserma</a>.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Cosa c’entra Luca Sacchi con quanto accaduto la sera del suo omicidio</h3>
      <figure>
        <img src="https://www.viagginews.com/wp-content/uploads/2019/11/Luca-Sacchi-Anastasiya-Kemlik.jpg"/>
      </figure>
      <p>Le altre misure cautelari sono per i due giovani già arrestati poche ore dopo l’omicidio, <a href="https://www.viagginews.com/2019/10/26/chi-e-valerio-del-grosso-assassino-luca-sacchi/">Valerio Del Grosso</a> e <a href="https://www.viagginews.com/2019/10/26/paolo-pirino-chi-e-luca-sacchi/">Paolo Pirino</a>, quindi per un 22enne, Marcello de Propris. Viene accusato di aver forniti l’arma ai 2 giovani oltre che di detenzione e cessione di droga. Arrestato anche il padre, Armando, in flagranza di reato. Misura cautelare anche per un amico del ragazzo ucciso, <a href="https://www.viagginews.com/2019/11/01/giovanni-princi-chi-e-amico-luca-sacchi-ruolo-omicidio/">Giovanni Princi</a>, un giovane con precedenti penali.</p>
      <p>Dall’ordinanza, <a href="https://www.viagginews.com/2019/11/29/omicidio-sacchi-intercettazioni-spiegano-delitto/">dalle intercettazioni</a>, e dalla conferenza stampa della Procura di Roma, emergono diversi elementi su quanto accaduto quella sera. I pm hanno assicurato che non è chiaro se Luca Sacchi sia coinvolto, ma in ogni caso non ci sarebbe alcun elemento a suo carico. Ma Simone Piromalli, uno dei mediatori della trattativa, aveva riconosciuto Luca Sacchi: “Anche il ragazzo disteso a terra faceva parte del gruppo con i quali lui e Rispoli si erano in precedenza incontrati”. Non solo: la vittima e l’amico d’infanzia, Giovanni Princi, già due settimane prima dei fatti, erano stati fermati insieme dai Carabinieri per un controllo. Si tratta, ovviamente, di elementi che non indicano – proprio come spiegato dai pm – il coinvolgimento diretto del giovane ucciso. Resta il dubbio se la vittima fosse consapevole di quello che stava accadendo o l’amico e la fidanzata glielo avessero deliberatamente occultato.</p>
      <figure>
        <img src="https://www.viagginews.com/wp-content/uploads/2019/11/a0941317d60e3d8c85342e60c5cdb450-krk-U43050152811743GbF-590x445@Corriere-Web-Roma-535x400.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/29/nadege-chi-e-modella/"/>
        <a href="https://www.viagginews.com/2019/11/29/mihajlovic-conferenza-moglie-attributi/"/>
        <a href="https://www.viagginews.com/2019/11/29/enrico-bertolino-chi-e/"/>
      </related>
    </article>
  </body>
</html>