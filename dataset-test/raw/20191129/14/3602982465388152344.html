<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/de-zwaan-reageert-op-loting-wk-darts/"/>
    <meta property="og:site_name" content="Sportnieuws"/>
    <meta property="article:published_time" content="2019-11-29T14:03:11+00:00"/>
    <meta property="og:title" content="De Zwaan gooit schema voor WK darts om: ‘Planning gaat de prullenbak in’"/>
    <meta property="og:description" content="Jeffrey de Zwaan reageert op de loting van het WK darts. De Nederlander speelt in de tweede ronde mogelijk tegen landgenoot Raymond van Barneveld."/>
  </head>
  <body>
    <article>
      <h1>De Zwaan gooit schema voor WK darts om: ‘Planning gaat de prullenbak in’</h1>
      <address>
        <time datetime="2019-11-29T14:03:11+00:00">29 Nov 2019, 14:03</time>
      </address>
      <p>
        <b>Jeffrey de Zwaan heeft zijn trainingsschema voor het WK darts op het laatste moment iets aan moeten passen. Hij treft in de 2de ronde - waar De Zwaan al zeker van is - mogelijk Raymond van Barneveld. En zij wilden nou net met een aantal andere Nederlanders gaan oefenen voor het WK, dat op vrijdag 13 december begint.</b>
      </p>
      <p>"Dat gaan we niet doen. We willen elkaar natuurlijk niet beter maken", zei De Zwaan tegenover <a href="https://www.rtl7darts.nl/video/4965/de_zwaan_over_van_barneveld__het_heeft_n/"><i>RTL7 Darts</i></a>. "Die planning gaat de prullenbak in. Er stonden ook al sessies gepland met Ron Meulenkamp, Geert Nentjes en Jan Dekker. Die blijven gewoon staan."<br/><br/><b>Dubbel gevoel<br/></b>De Zwaan keek met een dubbel gevoel naar de loting. Van Barneveld was enkele jaren zijn leermeester. "Of ik hierop hoopte? Het heeft natuurlijk 2 kanten. Raymond speelt natuurlijk zijn laatste WK, maar ik had niet verwacht dat ik hem zo snel zou tegenkomen", sprak <i>The Black Cobra</i>.<br/><br/>Toch wil De Zwaan als het zover komt even niet zo vriendelijk zijn voor meneer Van Barneveld, de 5-voudig wereldkampioen. "Als je wil winnen, dan moet je van iedereen kunnen winnen. Dan liever zo snel mogelijk, dan heb je ze alvast gehad. We weten allemaal wat Raymond kan, je moet dus gelijk staan en vanaf het begin gefocust zijn."<br/><br/><i><b>Barney </b></i><b>moet ook schakelen<br/></b>Niet alleen De Zwaan moet zijn voorbereiding op het laatste moment wijzigen, ook Van Barneveld. Hij heeft alle respect voor de beslissing van zijn landgenoot. "Mij maakt het niks uit hoor, maar ik kan het wel begrijpen als je dat niet fijn vindt en je eigen voorbereiding wil draaien", <a href="https://sportnieuws.nl/dartnieuws/barneveld-gaat-op-laatst-zn-wk-voorbereiding-aanpassen-vanwege-loting/">sprak hij al eerder</a>.<br/><br/>Het WK darts start op vrijdag 13 december. De Zwaan en Van Barneveld treffen elkaar - als Van Barneveld van de Amerikaan Darin Young wint - op dinsdag 17 december.<br/><br/>Check <a href="https://sportnieuws.nl/dartnieuws/check-hier-hele-schema-wk-darts/"><i><b>hier</b></i></a> het hele schema van het WK darts met daarbij alle Nederlanders.</p>
    </article>
  </body>
</html>