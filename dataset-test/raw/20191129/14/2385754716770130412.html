<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/599758/malta-eleftheros-o-epixeirimatias-pou-synelifthi-gia-ti-dolofonia-tis-gkalizia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-29T14:46:00+00:00"/>
    <meta property="og:title" content="Μάλτα: Ελεύθερος ο επιχειρηματίας που συνελήφθη για τη δολοφονία της Γκαλιζία"/>
    <meta property="og:description" content="Η αστυνομία της Μάλτας άφησε σήμερα ελεύθερο με εγγύηση τον επιχειρηματία που βρίσκεται στο κέντρο της έρευνας για τη δολοφονία της δημοσιογράφου Ντάφνε..."/>
  </head>
  <body>
    <article>
      <h1>Μάλτα: Ελεύθερος ο επιχειρηματίας που συνελήφθη για τη δολοφονία της Γκαλιζία</h1>
      <address><time datetime="2019-11-29T14:46:00+00:00">29 Nov 2019, 14:46</time> by <a rel="author">SigmaLive</a></address>
      <p>Η αστυνομία της Μάλτας άφησε σήμερα ελεύθερο με εγγύηση τον επιχειρηματία που βρίσκεται στο κέντρο της έρευνας για τη δολοφονία της δημοσιογράφου Ντάφνε Καρουάνα Γκαλιζία και αστυνομικές πηγές δήλωσαν ότι θα εξακολουθήσει να τελεί υπό στενή επιτήρηση προκειμένου να διασφαλιστεί ότι δεν θα διαφύγει.</p>
      <p>Ο Γιόργκεν Φένεκ, ένας από τους πιο πλούσιους άνδρες στη Μάλτα, συνελήφθη την περασμένη εβδομάδα ενώ προσπαθούσε να φύγει από τη Μάλτα με τη θαλαμηγό του. Από τότε έχει αφεθεί ελεύθερος και έχει συλληφθεί και πάλι τέσσερις φορές καθώς η νομοθεσία στη χώρα προβλέπει ότι, αν δεν απαγγελθούν κατηγορίες εντός 48 ωρών σε βάρος ενός υπόπτου που συλλαμβάνεται, αυτός θα πρέπει να αφεθεί ελεύθερος.</p>
      <p>Πηγή: ΑΠΕ-ΜΠΕ-Reuters</p>
    </article>
  </body>
</html>