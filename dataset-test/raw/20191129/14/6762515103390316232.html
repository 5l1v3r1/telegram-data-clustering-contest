<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/zuzel/pge-ekstraliga/zuzel-gorzowianie-w-koncu-zaprezentuja-sie-kibicom-beda-atrakcje/1gtym86"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-29T14:01:12+00:00"/>
    <meta property="og:title" content="Pierwsza taka sytuacja od ośmiu lat. Kibice w Gorzowie się zdziwią"/>
    <meta property="og:description" content="Ostatni raz prezentacja truly.work Stali Gorzów miała miejsce dobrych kilka lat temu. Od tamtej pory o przedstawieniu żużlowców przed sezonów w klubie kompletnie zapomniano. Teraz pod rządami nowego prezesa, Marka Grzyba, to się zmieni. Już teraz wiemy, że w grudniu nastąpi oficjalne przedstawienie składu oraz sztabu szkoleniowego. To na pewno ucieszy fanów żółto-niebieskich, którzy od lat czekali na takie wydarzenie."/>
  </head>
  <body>
    <article>
      <h1>Pierwsza taka sytuacja od ośmiu lat. Kibice w Gorzowie się zdziwią</h1>
      <address><time datetime="2019-11-29T14:01:12+00:00">29 Nov 2019, 14:01</time> by <a rel="author" href="https://www.przegladsportowy.pl/autorzy/przemyslaw-ciucka" target="_blank">Przemysław Ciućka</a></address>
      <p>
        <b>Ostatni raz prezentacja truly.work Stali Gorzów miała miejsce dobrych kilka lat temu. Od tamtej pory o przedstawieniu żużlowców przed sezonów w klubie kompletnie zapomniano. Teraz pod rządami nowego prezesa, Marka Grzyba, to się zmieni. Już teraz wiemy, że w grudniu nastąpi oficjalne przedstawienie składu oraz sztabu szkoleniowego. To na pewno ucieszy fanów żółto-niebieskich, którzy od lat czekali na takie wydarzenie.</b>
      </p>
      <p>Oficjalna prezentacja zespołu nastąpi 13 grudnia w galerii Askana. Godzina spotkania z kibicami jeszcze nie jest znana, ale klub niebawem o tym poinformuje. Przedstawienie się kibicom to dla niektórych kibiców zupełna nowość, bo przeszło osiem lat temu po raz ostatni taka sytuacja miała miejsce. Wówczas w 2011 roku został zaprezentowany zmodernizowany stadion przy ul. Śląskiej oraz zawodnicy, którzy jako pierwsi mogli ścigać się na zmodernizowanym obiekcie. Od tamtej pory o takiej formie integracji z kibicami nie było słychać.</p>
      <p>- 13 grudnia zapraszamy wszystkich kibiców do galerii Askana. Wszystkie szczegóły są już praktycznie dograne. Zawodnicy wiedzą, że planujemy takie spotkanie. Dodatkowo dzień później jest zaplanowane spotkanie ze sponsorami oraz wszystkimi członkami klubu, o którym zawodnicy także wiedzą – powiedział nam Marek Grzyb, prezes Stali Gorzów. - Na pewno przed sezonem 2021 będziemy chcieli prezentację zorganizować trochę szybciej i to w dodatku na stadionie. Myślę nad listopadem, gdzie jeszcze aura pogodowa jest jeszcze w miarę dobra. Nie chcemy się ograniczać do galerii, gdzie nie ma wystarczająco dużo miejsca – dodał.</p>
    </article>
  </body>
</html>