<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ael-gia-ntopingk-pektes-tis-superleague-echoun-gini-tourmpokiniti"/>
    <meta property="og:site_name" content="Metrosport.gr"/>
    <meta property="article:published_time" content="2019-11-29T14:40:00+00:00"/>
    <meta property="og:title" content="ΑΕΛ για ντόπινγκ: «Τουρμποκίνητοι παίκτες της SuperLeague»"/>
    <meta property="og:description" content="Η θεσσαλική ομάδα πήρε θέση για τις τελευταίες εξελίξεις με το ΕΣΚΑΝ και ανέφερε πως θα πρέπει να γίνονται έλεγχοι σε όλες τις ομάδες"/>
  </head>
  <body>
    <article>
      <h1>ΑΕΛ για ντόπινγκ: «Τουρμποκίνητοι παίκτες της SuperLeague»</h1>
      <h2>Η θεσσαλική ομάδα πήρε θέση για τις τελευταίες εξελίξεις με το ΕΣΚΑΝ και ανέφερε πως θα πρέπει να γίνονται έλεγχοι σε όλες τις ομάδες</h2>
      <address><time datetime="2019-11-29T14:40:00+00:00">29 Nov 2019, 14:40</time> by <a rel="author">Metrosport.gr Team</a></address>
      <p>Ανακοίνωση με σοβαρές καταγγελίες εξέδωσε η Λάρισα αναφορικά με το θέμα του ντόπινγκ που έχει προκύψει τις τελευταίες ημέρες.</p>
      <p>Σε αυτήν, οι «βυσσινί» υποστηρίζουν ότι σε ξενοδοχείο επαρχιακής πόλης έχουν εγκατασταθεί άνθρωποι που χορηγούν απαγορευμένες ουσσίες σε ποδοσφαιριστές.</p>
      <p>
        <b>Αναλυτικά η ανακοίνωση:</b>
      </p>
      <p>Η ΠΑΕ ΑΕΛ πληροφορήθηκε ότι σήμερα στα προπονητικά κέντρα του Ρέντη και της Νέας Μεσημβρίας γίνεται έλεγχος ντόπινγκ.</p>
      <p>Θέλουμε να εκφράσουμε για άλλη μια φορά τη δυσαρέσκεια μας προς την αρμόδια Επιτροπή Ντόπινγκ, γιατί η ΠΑΕ ΑΕΛ από την 9/9/2019 με έγγραφο της το οποίο δημοσιοποιούμε, αμέσως μετά την ανακοίνωση μας είχαμε ζητήσει αιφνιδιαστικούς ελέγχους ντόπινγκ σε όλες τις ομάδες της Super League, εκφράζοντας συγχρόνως την απορία μας πως είναι δυνατόν να μη διενεργούνται έλεγχοι ντόπινγκ σε όλες τις ομάδες, όταν ποδοσφαιριστές που ανήκουν σε ορισμένες ομάδες της Super League τώρα παρατηρείται το φαινόμενο ως ποδοσφαιριστές που αγωνίζονταν τα προηγούμενα χρόνια σε ποδοσφαιρικές ομάδες Γ’ και Β’ Εθνικής κατηγορίας στην Ελλάδα και στο εξωτερικό και δεν είναι νεαρής ηλικίας, ώστε να εξελίσσονται, να έχουν μεταβληθεί σε τουρμποκίνητους, σπρίντερ και μαραθωνοδρόμους, αναφέροντας μάλιστα πως γνωρίζουμε ότι σε ξενοδοχείο επαρχιακής πόλης έχουν εγκατασταθεί δύο ειδικοί στη χορήγηση των λεγόμενων «ενισχυτικών ουσιών» και των οποίων τα επώνυμα αρχίζουν από “Ζ…” και “Φ…”.</p>
      <p>Ελληνικό ποδόσφαιρο δεν είναι μόνο ο Ολυμπιακός και ο ΠΑΟΚ, υπάρχουμε και εμείς που θέλουμε να παίζουμε με καθαρούς αντιπάλους και όχι με αντιπάλους που έχουν παίκτες επίδοξους μελλοθάνατους με αχρηστεμένα όργανα μετά από χρόνια, αλλά που τώρα τρέχουν σαν το διάβολο, υποχείρια ασυνείδητων, που τους ενδιαφέρει η νίκη και το σήμερα.</p>
      <figure>
        <img src="https://www.sdna.gr/sites/default/files/styles/default/public/2019-11/17b301a9eaaea28033c8225451a773ca_L.jpg?itok=LlIirHQy"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ironia-ael-gia-nteletits-xoflisame-ton-megalo-pekti"/>
        <a href="http://www.metrosport.gr/article/efcharisto-kougia-ston-ivan-savvidi-ke-opadous-tou-paok"/>
        <a href="http://www.metrosport.gr/article/alliosi-apotelesmatos-stin-toumpa-asovari-kakos-ke-varouchas"/>
        <a href="http://www.metrosport.gr/article/kougias-sta-nea-tou-marinaki-alliosi-apotelesmatos-stin-toumpa"/>
        <a href="http://www.metrosport.gr/article/grigoriou-mas-afini-pikria-itta"/>
        <a href="http://www.metrosport.gr/article/grigoriou-den-epitrepsame-ston-paok-na-kani-polles-efkeries"/>
      </related>
    </article>
  </body>
</html>