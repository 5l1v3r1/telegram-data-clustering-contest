<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/iyi-parti-tarim-politikalarini-anlatacak-1399093"/>
    <meta property="og:site_name" content="Karar.com"/>
    <meta property="article:published_time" content="2019-11-29T14:48:00+00:00"/>
    <meta property="og:title" content="İYİ Parti, tarım politikalarını anlatacak"/>
    <meta property="og:description" content="İYİ Parti, Adana'da düzenleyeceği 'Tarımda Türkiye'nin Yönü' başlıklı çalıştayda, çiftçinin sorunlarını dinleyecek ve partinin tarım politikalarını paylaşacak."/>
  </head>
  <body>
    <article>
      <h1>İYİ Parti, tarım politikalarını anlatacak</h1>
      <address>
        <time datetime="2019-11-29T14:48:00+00:00">29 Nov 2019, 14:48</time>
      </address>
      <p>
        <b>İYİ Parti, Adana'da düzenleyeceği 'Tarımda Türkiye'nin Yönü' başlıklı çalıştayda, çiftçinin sorunlarını dinleyecek ve partinin tarım politikalarını paylaşacak.</b>
      </p>
      <p>İYİ Parti, çiftçilerin sorunlarını dinlemek ve tarım politikalarını anlatmak için çalıştay düzenleyecek.</p>
      <p>İYİ Parti cumartesi günü Adana'da yapılması planlanan 'Tarımda Türkiye'nin Yönü' başlıklı çalıştayda, çiftçileri dinleyecek, aynı zamanda çiftçilerle tarım politikalarını paylaşacak.</p>
      <p>Çalıştay kapsamında, dünyada modern tarımın geldiği nokta ve tarımdaki gelişme çizgisi ile Türk tarımının mevcut fotoğrafı, tarım kesiminin profili ve tarımda yeni hedefler masaya yatırılacak.</p>
      <p>Ziraat odaları, üretici birlikleri, kooperatifler, ticaret borsası ve üniversitelerden ilgililerin katılacağı çalıştayda, sektör temsilcilerinden sorunlarının çözümüne yönelik düşünceler de ele alınacak.</p>
      <p>
        <b>TEKİRDAĞ VE ERZURUM'DA DA ÇALIŞTAY</b>
      </p>
      <p>Parti, bu kapsamda martta Tekirdağ'da, nisanda ise Erzurum'da çalıştay yapacak.</p>
      <p>İYİ Parti, 'Türkiye buluşmaları' faaliyetleri kapsamında 16 Ocak'ta Ankara'da 'Enerjide Türkiye'nin yönü', 24 Ocak'ta ise İstanbul'da 'Kaliteli Büyüme' çalıştayları düzenleyecek.</p>
      <p>İYİ Parti'nin geçen hafta Antalya'daki 'İyi Belediyecilik Çalıştayı'nda partinin yerel yönetimlere bakışı ve 'iyi belediyecilik' kriterleri aktarılarak, katılımcılara belediyelere kaynak oluşturma ile imar ve ihale konularında teknik bilgiler verilmişti.</p>
      <p>
        <b>ANKARA/AA</b>
      </p>
      <related>
        <a href="https://www.karar.com/ekonomi-haberleri/tarim-projelerinde-tamamlama-suresine-uzatma-1391161"/>
      </related>
    </article>
  </body>
</html>