<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/ojivlenie/article/7923659"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="Град Чънду ще привлича повече чуждестранни таланти"/>
    <meta property="og:description" content="Чънду се нуждае от стимулиране на научните изследвания и иновации, създаване на по-добри условия за чужденците и справяне със замърсяването на околната среда"/>
  </head>
  <body>
    <article>
      <h1>Град Чънду ще привлича повече чуждестранни таланти</h1>
      <address><time datetime="2019-11-29T14:00:00+00:00">29 Nov 2019, 14:00</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Чънду се нуждае от стимулиране на научните изследвания и иновации, създаване на по-добри условия за чужденците и справяне със замърсяването на околната среда, казват експерти на фона на обещанието на града да привлича повече чуждестранни таланти, които да му помогнат да се превърне в по-отворен, иновативен и устойчив град, отбелязва bulgarian.cri.cn.</p>
      <p>Група от седем експерти от сферите на образованието, фармацията, химията, инженерството и други от страни като Великобритания, Швейцария, Тайланд и Украйна, участваха на симпозиум в четвъртък. В рамките му те споделиха опита и съветите си за цялостното развитие и привличането на чуждестранни кадри в столицата на провинция Съчуан.</p>
      <p>Симпозиумът на чуждестранните експерти се организира съвместно от Центъра за чуждестранни кадри към Министерството на науката и технологиите и Научно-технологичния отдел на община Чънду.</p>
      <p>„Чънду трябва да стимулира новаторската жизненост на компаниите, колежите и институтите, като създаде изследователски центрове с международно участие, популяризира сътрудничеството на ниво предприятия и продължи да се адаптира към международните стандарти", казва швейцарецът Жан-Марк Бове, изпълнителен директор на CF PharmTech, фармацевтична компания в провинция Дзянсу.</p>
      <p>Чънду търси активно експерти в сферите на финансите, биологията, изкуствения интелект, енергетиката и защитата на околната среда, разкри официален представител от общината.</p>
    </article>
  </body>
</html>