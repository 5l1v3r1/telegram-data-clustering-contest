<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/269050/cea-de-a-xiv-a-editie-a-evenimentului-deschide-ochii-deschide-inima-organizata-marti-de-dgaspc-suceava-cu-ocazia-zilei-internationale-a-persoanelor-cu-dizabilitati"/>
    <meta property="og:site_name" content="NewsBucovina"/>
    <meta property="article:published_time" content="2019-11-29T14:52:58+00:00"/>
    <meta property="og:title" content="Cea de a XIV-a ediţie a evenimentului “Deschide Ochii…! Deschide Inima!” organizată, marţi, de DGASPC Suceava cu ocazia Zilei Internaţionale a Persoanelor cu Dizabilităţi"/>
    <meta property="og:description" content="Cea de a XIV-a ediţie a evenimentului “Deschide Ochii…! Deschide Inima!” va fi organizată, marţi, de către DGASPC Suceava cu ocazia Zilei Internaţionale a Persoanelor cu Dizabilităţi, începând cu ora 13,00, la Iulius Mall Suceava. Potrivit unui comunicat de presă al DGASPC Suceava, la acest eveniment vor participa copii şi persoane adulte cu dizabilităţi din …"/>
  </head>
  <body>
    <article>
      <h1>Cea de a XIV-a ediţie a evenimentului “Deschide Ochii…! Deschide Inima!” organizată, marţi, de DGASPC Suceava cu ocazia Zilei Internaţionale a Persoanelor cu Dizabilităţi</h1>
      <address>
        <time datetime="2019-11-29T14:52:58+00:00">29 Nov 2019, 14:52</time>
      </address>
      <p>Cea de a XIV-a ediţie a evenimentului “Deschide Ochii…! Deschide Inima!” va fi organizată, marţi, de către DGASPC Suceava cu ocazia Zilei Internaţionale a Persoanelor cu Dizabilităţi, începând cu ora 13,00, la Iulius Mall Suceava.</p>
      <p>Potrivit unui comunicat de presă al DGASPC Suceava, la acest eveniment vor participa copii şi persoane adulte cu dizabilităţi din centrele de plasament, din centrele de recuperare şi reabilitare neuropsihiatrică  din structura  DGASPC Suceava, de la centrele private, precum şi de la Spitalul de Psihiatrie Siret.</p>
      <figure>
        <img src="https://www.newsbucovina.ro/wp-content/uploads/2019/11/Afis-final-3-dec-2019.jpg"/>
      </figure>
      <p>Evenimentul include un spectacol în care “vedetele vor fi, în principal, persoane cu dizabilități”, dar şi  o expoziţie cu produse realizate de beneficiarii serviciilor sociale.</p>
      <p>Sursa citată menţionează că, anual,  în data de 3 decembrie este marcată Ziua Internaţională a Persoanelor cu Dizabilităţi, prilej cu care sunt aduse în atenţia  opiniei publice  problemele  cu care se confruntă persoanele cu dizabilităţi fiind promovată, totodată, susţinerea demnităţii, a drepturilor şi a bunăstării acestora.</p>
      <p>“Este o ocazie pentru o schimbare de atitudine faţă de aceste persoane prin eliminarea barierelor în ceea ce priveşte implicarea lor în diverse sfere de activitate”, se arată în comunicatul de presă.</p>
      <figure>
        <img src="https://www.newsbucovina.ro/wp-content/uploads/2019/11/Invitatie-3-dec-2019..jpg"/>
      </figure>
      <p>În document se precizează că, la fel ca în fiecare an, în cadrul evenimentului  “persoanele cu dizabilităţi vor demonstra ceea ce a afirmat celebrul  Robert M. Hensel, el însuși născut cu o dizabilitate, şi anume că  “Singura parte care mă defineşte din cuvântul “dizabilitate” sunt ultimele 9 litere – “abilitate” “,  iar  mesajul organizatorilor este:  „Să recunoaştem abilitatea din orice dizabilitate!”.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/269247/un-jeep-inmatriculat-in-marea-britanie-plin-cu-tigari-de-contrabanda-gasit-de-politistii-de-frontiera-suceveni-abandonat-cu-cheile-in-contact-si-cu-usile-deschise-in-apropiere-de-brodina-autoturis"/>
        <a href="https://www.newsbucovina.ro/actualitate/269238/mii-de-suceveni-la-parada-de-ziua-nationala-gheorghe-flutur-e-nevoie-de-mai-multa-unitate-sa-simtim-mai-multa-europa-la-noi-acasa-si-sa-actionam-pentru-intoarcerea-celor-care-au-plecat-in-strainata"/>
        <a href="https://www.newsbucovina.ro/actualitate/269082/traficul-rutier-va-fi-blocat-pe-mai-multe-strazi-din-zona-centrala-a-municipiului-suceava-pana-la-ora-1400"/>
      </related>
    </article>
  </body>
</html>