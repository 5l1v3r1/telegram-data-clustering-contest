<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-vorskla-kolos-chy-zmozhut-gospodari-povtoryty-rezul-tat-kubkovogo-protystoyannya/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-29T14:42:00+00:00"/>
    <meta property="og:title" content="Прогноз і ставка. «Ворскла» – «Колос»: чи зможуть господарі повторити результат кубкового протистояння?"/>
    <meta property="og:description" content="Рівно через місяць після матчу 1/8 фіналу Кубку України у Ковалівці, у якому «Ворскла» здобула мінімальну перемогу, команди зіграють у чемпіонаті. З того часу полтавський клуб так і не забив жодного разу у національній першості, програвши три матчі. Гості ж тиждень тому сенсаційно переграли «Десну» і наблизились до шостої позиції на відстань одного очка. Очікуємо на перші залікові бали Юрія Максимова на чолі господарів поля."/>
  </head>
  <body>
    <article>
      <h1>Прогноз і ставка. «Ворскла» – «Колос»: чи зможуть господарі повторити результат кубкового протистояння?</h1>
      <address><time datetime="2019-11-29T14:42:00+00:00">29 Nov 2019, 14:42</time> by <a rel="author">Анатолій Плохотнюк</a></address>
      <p>Рівно через місяць після матчу 1/8 фіналу Кубку України у Ковалівці, у якому «Ворскла» здобула мінімальну перемогу, команди зіграють у чемпіонаті. З того часу полтавський клуб так і не забив жодного разу у національній першості, програвши три матчі. Гості ж тиждень тому сенсаційно переграли «Десну» і наблизились до шостої позиції на відстань одного очка. Очікуємо на перші залікові бали Юрія Максимова на чолі господарів поля.</p>
      <p>
        <b>17:00, 30 лис 2019</b>
      </p>
      <h3>«Ворскла»</h3>
      <p>У попередньому турі «Ворскла» грала у Дніпрі із місцевим клубом і поступилася з мінімальним рахунком 0:1. Жоден з суперників не мав як такої переваги, а єдиний гол господарі поля забили з, схоже, «намальованого» Коркішком пенальті.</p>
      <p>Єдину у поточній першості перемогу на стадіоні «Ворскла» імені О.Бутовського «зелено-білі» здобули у 3-му турі, перегравши «Львів» із рахунком 3:2. У п’яти наступних матчах у Полтаві господарі поля тричі програли та дві зустрічі звели до нічиїх. Слід зазначити, що двох поразок із мінімальним рахунком 0:1 полтавці зазнали від лідерів УПЛ «Олександрії» та «Десни». Нічиїх з однаковим рахунком 1:1 було здобуто у матчах із «Дніпром-1» та «Маріуполем».</p>
      <h3>«Колос»</h3>
      <p>Команда Руслана Костишина приємно здивувала тиждень тому як рівнем гри, так і результатом. Клуб з Київської області на рівних грав з одним з лідерів Favbet Ліги і здобув заслужену перемогу 2:0. Надійним на останньому рубежі був Волинець, вдало вписався у гру команди новачок Вільхамссон, активно діяв на вістрі атаки Лисенко. Останні двоє й забили по голу у кожному з таймів.</p>
      <p>Гостьові результати «Колоса» у останніх матчах, що не дивно, дуже невтішні – три поразки з загальним рахунком 0:10. При цьому тільки «Шахтарю» програли розгромно (0:6), а «Маріуполь» і «Зоря» забивали свої другі голи у кінцівках матчів.</p>
      <p>Історія протистоянь сьогоднішніх суперників складається тільки з двох цьогорічних матчів. У 5-му турі бомбардирські здібності проявив Пердута, який відзначився дублем, ще один гол на рахунку Коломойця (0:3). Про кубкову перемогу «Ворскли» із рахунком 1:0 я вже згадував.</p>
      <p>Чого нам чекати від завтрашнього двобою? По-перше – запеклої боротьби. Перед кожною з команд стоять свої задачі, для вирішення яких їм конче потрібні залікові бали. По-друге – невеликої кількості забитих голів. Обидва клуби мають певні проблеми із реалізацією і забивають у середньому менше гола за гру. У гравців і головного тренера господарів поля більше досвіду, що може стати визначальним фактором у протистоянні. Прогнозую нічию 1:1 або мінімальну перемогу 1:0 «Ворскли», а у якості ставки оберу загальний тотал голів у матчі менше (2.5).</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/nant-tuluza-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/strasbur-lion-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/alaves-real-madryd-prognoz-i-stavky-zhordi-gratakosa/"/>
      </related>
    </article>
  </body>
</html>