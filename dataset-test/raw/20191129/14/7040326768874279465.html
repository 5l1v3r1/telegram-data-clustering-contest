<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/saglik-bakanligi-aralik-ve-subatta-sozlesmeli-personel-alacak-1399026"/>
    <meta property="og:site_name" content="Karar.com"/>
    <meta property="article:published_time" content="2019-11-29T14:10:00+00:00"/>
    <meta property="og:title" content="Sağlık Bakanlığı, Aralık ve Şubat'ta sözleşmeli personel alacak"/>
    <meta property="og:description" content="Sağlık Bakanlığı, 17 bin 689 sözleşmeli personel alımını aralık ve 2020 yılı şubat aylarında iki dönem olarak gerçekleştirecek."/>
  </head>
  <body>
    <article>
      <h1>Sağlık Bakanlığı, Aralık ve Şubat'ta sözleşmeli personel alacak</h1>
      <address>
        <time datetime="2019-11-29T14:10:00+00:00">29 Nov 2019, 14:10</time>
      </address>
      <p>
        <b>Sağlık Bakanlığı, 17 bin 689 sözleşmeli personel alımını aralık ve 2020 yılı şubat aylarında iki dönem olarak gerçekleştirecek.</b>
      </p>
      <p>Sağlık Bakanı Fahrettin Koca, 17 bin 689 sözleşmeli sağlıkpersoneli alımı için sürecin başlatıldığını açıkladı.</p>
      <p>Koca, Cumhurbaşkanı  Erdoğan'ın müjdesini verdiği 17 bin 689 sözleşmeli sağlıkpersoneli alımı için pozisyon ihdasının Cumhurbaşkanlığı tarafından onaylandığını duyurdu.</p>
      <p>
        <b>ATAMALAR İKİ DÖNEM GERÇEKLEŞTİRİLECEK</b>
      </p>
      <p>Bakan Koca "Bu pozisyonlar için alım sürecini hemen başlatıyoruz. Kılavuzun ÖSYM tarafından yayımlanmasını müteakip alımlarımızı aralık ve şubat aylarında iki dönem olarak yapacağız." ifadelerini kullandı.</p>
      <p>Koca, şunları kaydetti: "7 bin 525'i hemşire, 2 bin 182'si ebe ve 6 bin 951'i sağlık teknisyeni/teknikeri olmak üzere, psikolog, fizyoterapist, diyetisyen, sosyal çalışmacı, biyolog, odyolog, çocuk gelişimcisi, iş ve uğraşı terapisti, dil ve konuşma terapisti, perfüzyonist ve sağlık fizikçisi unvanlarında toplam 17 bin 689 sözleşmeli pozisyona KPSS puanıyla atama yapacağız. Duyurular, Bakanlığımız Yönetim Hizmetleri Genel Müdürlüğü (https://yhgm.saglik.gov.tr) ve ÖSYM'nin (http://www.osym.gov.tr) internet sitelerinden takip edilebilir. Atamaların sağlık camiamıza hayırlı uğurlu olmasını diliyorum."</p>
      <p>
        <b>ANKARA/AA</b>
      </p>
      <related>
        <a href="https://www.karar.com/guncel-haberler/saglik-bakanligi-personel-alimlari-ne-zaman-yapilacak-bakan-tarihi-son-dakika-olarak-duyurdu-1397039"/>
      </related>
      <related>
        <a href="https://www.karar.com/guncel-haberler/saglik-bakanligi-17-bin-saglik-personeli-alimi-ne-zaman-yapilacak-basvuru-tarihleri-belli-oldu-mu-1314333"/>
      </related>
    </article>
  </body>
</html>