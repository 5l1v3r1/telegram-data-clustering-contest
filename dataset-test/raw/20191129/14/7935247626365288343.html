<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/haydi-kubilay-zamani-geldi-216744h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T14:17:31+00:00"/>
    <meta property="og:title" content="Haydi Kubilay zamanı geldi"/>
    <meta property="og:description" content="TFF 1. Lig'in ilk haftalarında takımın aldığı sonuçlarda pay sahibi olan isimlerin başında Kubilay Kanatsızkuş geliyordu."/>
  </head>
  <body>
    <article>
      <h1>Haydi Kubilay zamanı geldi</h1>
      <h2>TFF 1. Lig'in ilk haftalarında takımın aldığı sonuçlarda pay sahibi olan isimlerin başında Kubilay Kanatsızkuş geliyordu.</h2>
      <address>
        <time datetime="2019-11-29T14:17:31+00:00">29 Nov 2019, 14:17</time>
      </address>
      <p>Sergilediği performansla beğeni toplayan 22 yaşındaki golcü oyuncu son haftalarda ise suskunluğa büründü. Bursaspor'un ligde oynadığı tüm maçlarda forma giyen genç futbolcu, ligin 3. haftasında Eskişehirspor, 4. haftada ise Osmanlıspor filelerini havalandırırken, 8. haftada Cesar Grup Ümraniyespor karşısında alınan galibiyete de attığı golle katkı sağlamıştı. 12 haftada 2 de asist katkısı sağlayan Kubilay Kanatsızkuş, son 4 haftada ise gole hasret kaldı. Takımdaki bir diğer forvet Yevgen Seleznov'un bir türlü forma şansı bulamadığı yeşil beyazlılarda gol için en fazla güvenilen isimlerden birisi olan Kubilay Kanatsızkuş, bugünkü Adanaspor maçıyla suskunluğunu bozmak istiyor.</p>
    </article>
  </body>
</html>