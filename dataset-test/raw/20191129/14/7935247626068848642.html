<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tuketicilere-taklit-urun-uyarisi-216751h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T14:49:32+00:00"/>
    <meta property="og:title" content="Tüketicilere taklit ürün uyarısı"/>
    <meta property="og:description" content="Tüketici Başvuru Merkezi Onursal Başkanı Aydın Ağaoğlu, internet ortamında tanınmış markaların taklitleriyle tüketicilerin aldatıldığını ve bu noktada dikkatli olunması gerektiğini söyledi."/>
  </head>
  <body>
    <article>
      <h1>Tüketicilere taklit ürün uyarısı</h1>
      <h2>Tüketici Başvuru Merkezi Onursal Başkanı Aydın Ağaoğlu, internet ortamında tanınmış markaların taklitleriyle tüketicilerin aldatıldığını ve bu noktada dikkatli olunması gerektiğini söyledi.</h2>
      <address>
        <time datetime="2019-11-29T14:49:32+00:00">29 Nov 2019, 14:49</time>
      </address>
      <p>Ağaoğlu, yalancı indirimlerin Ticaret Kanunu ile yasaklandığını belirterek, Ticaret Bakanlığının da tüketicilerden gelen şikayetleri gözeterek bir açıklama yaptığını hatırlattı. Yalancı indirim yapanlara cezai yaptırım uygulandığını vurgulayan Ağaoğlu, tüketicilerden dikkatli olmalarını istedi. Ağaoğlu, şunları kaydetti: ‘'Önce fiyatları bindirip sonra indiriyorlar. Tüketiciler bilinçleniyor. Tüketici hakem heyetleri çok hızlı kararlar veriyor, satıcılar köşeye sıkışıyor. Olan arada gerçek indirim yapanlara oluyor. Tek tük bile olsa gerçek indirim yapan satıcılara da kuşkuyla bakılıyor. Bu dönemlerde özellikle mağazalardan çok internet ortamında tanınmış markaların taklitleriyle dolandırıcılar faaliyetlerine hız verip tüketicileri aldatıyorlar. Dolandırma amaçlı bir site açılıyor. Örneğin 4 bin liralık bir cihazın 999 lira fiyatla son 50 tanesinin satılacağı ilan edilip orada binlerce kişi dolandırılabiliyor.''</p>
    </article>
  </body>
</html>