<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/caz-socant-in-romania-femeie-de-72-de-ani-gasita-moarta-in-casa-iar-sotul-ei-spanzurat_3060457.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T14:54:50+00:00"/>
    <meta property="og:title" content="Caz șocant în România. Femeie de 72 de ani găsită moartă în casă, iar soţul ei spânzurat"/>
    <meta property="og:description" content="O femeie de 72 de ani din comuna Ţuglui, judeţul Dolj, România, a fost vineri găsită decedată la locuinţa sa, pe corpul acesteia fiind urme de violenţă, iar soţul său, de 73 de ani, a fost găsit spânzurat în podul casei, scrie agerpres.ro.Potrivit IJ Dolj"/>
  </head>
  <body>
    <article>
      <h1>Caz șocant în România. Femeie de 72 de ani găsită moartă în casă, iar soţul ei spânzurat</h1>
      <address><time datetime="2019-11-29T14:54:50+00:00">29 Nov 2019, 14:54</time> by <a rel="author">PUBLIKA.MD</a></address>
      <p>O femeie de 72 de ani din comuna Ţuglui, judeţul Dolj, România, a fost vineri găsită decedată la locuinţa sa, pe corpul acesteia fiind urme de violenţă, iar soţul său, de 73 de ani, a fost găsit spânzurat în podul casei, scrie <a href="https://www.agerpres.ro/justitie/2019/11/29/dolj-femeie-de-72-de-ani-gasita-decedata-cu-urme-de-violenta-sotul-ei-de-73-de-ani-gasit-spanzurat--412151">agerpres.ro</a>.<br/><br/>Potrivit IJ Dolj, în cursul zilei de vineri, poliţiştii au fost sesizaţi cu privire la faptul că o femeie a fost găsită decedată în locuinţa sa din Ţuglui, iar poliţiştii ajunşi la faţa locului au constatat că aceasta prezenta urme de violenţă. De asemenea, în podul locuinţei a fost găsit spânzurat şi soţul femeii, un bărbat în vârstă de 73 de ani.<br/><br/>Cazul a fost preluat de un procuror din cadrul Parchetului de pe lângă Tribunalul Dolj.</p>
    </article>
  </body>
</html>