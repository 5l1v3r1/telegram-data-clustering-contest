<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805322/%DA%A9%D8%B1%DB%8C%D8%B3%D8%AA%D9%88%D9%88%DB%8C%DA%86-%DB%B1%DB%B0-%D9%86%D9%81%D8%B1%D9%87-%D8%A8%D9%88%D8%AF%DB%8C%D9%85-%D8%A7%D9%85%D8%A7-%D9%85%DB%8C-%D8%AA%D9%88%D8%A7%D9%86%D8%B3%D8%AA%DB%8C%D9%85-%D8%A8%D8%B1%D9%86%D8%AF%D9%87-%D8%A8%D8%A7%D8%B2%DB%8C-%D8%A8%D8%A7%D8%B4%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-29T14:46:50+00:00"/>
    <meta property="og:title" content="کریستوویچ: ۱۰ نفره بودیم اما می‌توانستیم برنده بازی باشیم"/>
    <meta property="og:description" content="ایسنا/بوشهر سرمربی شاهین بوشهر گفت: از بازیکنانم خیلی ممنونم، آنها به خوبی می دانند که ما باید بازی را ببریم تا بتوانیم نتایج رو به رشد و بیشتری را جلب کنیم. با وجود اینکه ۱۰ نفره بودیم دو شانس خیلی خوب داشتیم و حتی می توانستیم برنده بازی باشیم."/>
  </head>
  <body>
    <article>
      <h1>کریستوویچ: ۱۰ نفره بودیم اما می‌توانستیم برنده بازی باشیم</h1>
      <address><time datetime="2019-11-29T14:46:50+00:00">29 Nov 2019, 14:46</time> by <a rel="author">زهره عرب</a></address>
      <p>ایسنا/بوشهر سرمربی شاهین بوشهر گفت: از بازیکنانم خیلی ممنونم، آنها به خوبی می دانند که ما باید بازی را ببریم تا بتوانیم نتایج رو به رشد و بیشتری را جلب کنیم. با وجود اینکه ۱۰ نفره بودیم دو شانس خیلی خوب داشتیم و حتی می توانستیم برنده بازی باشیم.</p>
      <p>میشو کریستوویچ، سرمربی تیم شاهین شهرداری بوشهر در نشست خبری بعداز دیدار تیمش با پارس جنوبی جم عنوان کرد: در نیمه اول شانس های زیادی را خلق کردیم. می توانم بگویم از اینکه در نیمه اول شانس با ما یار نبود ناراحت هستیم و می توانم بگویم با یک تیم سخت و حرفه ای بازی کردیم. پارس جنوبی جم تیم باتجربه ای است و بازیکنان خوبی دارد.</p>
      <p>وی اضافه کرد: در نیمه دوم ما شروع خوبی داشتیم، لحظه ای که بازیکن ما -آقای احمدی- اخراج شدند در شرایط خیلی سختی قرار گرفتیم. ولی با وجود اینکه ما ۱۰ نفره بودیم دو شانس خیلی خوب داشتیم و حتی می توانستیم برنده بازی باشیم.</p>
      <p><b>به گزارش ایسنا، </b>سرمربی شاهین بوشهر خاطرنشان کرد: من از بازیکنانم خیلی ممنونم، آنها تلاش کردند و به خوبی می دانند که ما باید بازی را ببریم تا بتوانیم نتایج رو به رشد و بیشتری را جلب کنیم.</p>
      <p>
        <b>کریستوویچ اظهار کرد: زمانی که من وارد شاهین شدم می توانم بگویم رفتار بازیکنان چه در داخل تمرین و چه در اتوبوس و رفت و آمدها به صورت حرفه ای نبود و با آرامش کار خود را انجام می دانند، با ورود من رفتار و شیوه تیم تغییر کرد و می توانم بگویم امروز شاید خداوند نخواست که بازی را ببریم و ان شالله در بازی های آینده بتوانیم نتیجه خوبی کسب کنیم و بازی ها را ببریم.</b>
      </p>
      <p>سرمربی شاهین بوشهر بیان کرد: اگر بتوانیم عادت‌هایی را برای خلق موقعیت به بازیکنان خود آموزش دهیم می توانیم امیدوار باشیم که بازی های زیادی را ببریم و به نوعی بدون خلق موقعیت نمی توانیم امیدوار به برد باشیم. مجددا به بازیکنانم تبریک می گویم که امروز واقعا تلاش کردند و جنگیدند.</p>
      <p>
        <b>من به عنوان مربی باید کیفیت های خوب بازیکنانم را پرورش دهم </b>
      </p>
      <p>وی افزود: لیگ برتر خیلی سخت است، من نمی دانم ابتدای فصل با چه روشی آماده سازی شده اند. ما برخی از بازیکنان خود را از دست دادیم اما نمی نشینیم و گریه کنیم بلکه تلاش می کنیم و ان شالله خداوند هم نگاه می کند و بازی تراکتور را با برد بگذرانیم.</p>
      <p>
        <b>میشو کریستوویچ در پاسخ به یکی از خبرنگاران در مورد بازیکنانش گفت: من نمی توانم با کسی کار کنم و به او بگویم تو بازیکن بدی هستی. هر کدام از بازیکنان یک سری کیفیت های خوب دارند من به عنوان مربی باید کیفیت های خوب بازیکنانم را پرورش دهم و عادت های بد آنان را در گوشه و تاریکی قرار دهم. اگر مصطفی با سرعت راه می رود و دریبل می زند می تواند بازیکن خیلی خوبی باشد اگر پشتش را به دروازه کند. هر بازیکن به همین شکل جنبه های خوب و بد دارد، ان شالله همه ما در کنار هم کارهای بزرگی انجام دهیم قطعا همه چیز در مغز و ذهن ما است. </b>
      </p>
      <p>سرمربی شاهین شهرداری بوشهر افزود: من بازیکن خوب را بر روی نیمکت نگه نمی دارم، اما اول تمرین خوب و بعد از آن بازی خوب اهمیت دارد.</p>
      <p>
        <b>کریستوویچ با اشاره به دشواری کنترل در زمان بازی خاطرنشان کرد: مجددا می گویم عادت های بازی بسیار مهم است، ترک کردن اعتیاد به هر چیزی سخت است همانطور که دور کردن عادت های بد سخت است.</b>
      </p>
      <p>
        <b>ارتباط من با بازیکنانم روز به روز بهتر می شود</b>
      </p>
      <p>این سرمربی در مورد دشواری انتقال منظور و ارتباط با بازیکنان به دلیل زبان متفاوت میشو عنوان کرد: وقتی که از من دور هستند خیلی سخت است، آقای کریمیان در کنار من هستند و به من کمک می دهند. زمانی که یک ماه بگذرد و بازیکنان طرز فکر من را بدانند و عادت های بدشان را ترک کنند کار ما بسیار راحت تر می شود، زبان بدن خیلی چیزها را به بازیکن نشان می دهد و این مشکل بزرگی نیست.  </p>
      <p>وی در مورد پتانسیل تیم شاهین بوشهر گفت: من فکر می کنم که ما رشد کرده ایم، مخصوصاً از نظر بدنی. ولی متاسفانه هر ۵ روز یک بار ما بازی جدید داریم و از این مدت ۲ روز ریکاوری، یک روز تمرین و یک روز مسافرت و روز دیگر هم فقط برای یک تمرین می توانم با بازیکنانم صحبت کنم و این شرایط به ویژه در این ماه خیلی سخت است.</p>
      <p>من با بازیکنان صحبت می کنم و فیلم‌های زیادی به آنها نشان می دهم، فکر می کنم ارتباط من با بازیکنانم روز به روز بهتر می شود و خوشحالم که آنها بیشتر به حرف من گوش می دهند. فکر می کنم شروع کرده اند به اعتماد خیلی بالایی به من؛ اعتماد به روش تمرین، روش بازی، و این بزرگ ترین موفقیت من است.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090805304/%D8%AA%D8%B3%D8%A7%D9%88%DB%8C-%D8%AF%D8%B1-%D8%AF%D8%A7%D8%B1%D8%A8%DB%8C-%D8%A8%D9%88%D8%B4%D9%87%D8%B1-%D8%B4%D8%A7%D9%87%DB%8C%D9%86-%D9%87%D9%85%DA%86%D9%86%D8%A7%D9%86-%D8%A8%D8%AF%D9%88%D9%86-%D8%A8%D8%B1%D8%AF-%D9%BE%D8%A7%D8%B1%D8%B3-%D8%AC%D9%86%D9%88%D8%A8%DB%8C-%D8%AF%D8%B1-%D8%A8%D8%AD%D8%B1%D8%A7%D9%86"/>
        <a href="https://www.isna.ir/news/98090805321/%D8%A7%D8%AE%D8%AA%D9%84%D8%A7%D9%81-%D8%B7%D8%A8%D9%82%D8%A7%D8%AA%DB%8C-%D8%AF%D8%B1-%D9%81%D9%88%D8%AA%D8%A8%D8%A7%D9%84-%D8%B9%DB%8C%D9%86-%D8%AC%D8%A7%D9%85%D8%B9%D9%87-%D8%A7%D8%B3%D8%AA-%DA%86%D8%B1%D8%A7-%D9%82%D8%A7%D9%86%D9%88%D9%86-%D9%87%D9%85%D9%87-%D8%AC%D8%A7-%D8%B1%D8%B9%D8%A7%DB%8C%D8%AA"/>
        <a href="https://www.isna.ir/news/98082012275/%D9%85%D8%AF%DB%8C%D8%B1-%D9%86%D9%85%DB%8C-%D8%AA%D9%88%D8%A7%D9%86%D8%AF-%D8%AE%D9%88%D8%AF-%D8%B1%D8%A7-%D9%84%D8%A7%D8%A8%D9%84%D8%A7%DB%8C-%D8%B4%D8%B9%D8%A7%D8%B1%D9%87%D8%A7-%D9%BE%D9%86%D9%87%D8%A7%D9%86-%DA%A9%D9%86%D8%AF-%D9%86%D9%85%DB%8C-%D8%AA%D9%88%D8%A7%D9%86%DB%8C%D9%85-%D8%A7%D8%B2"/>
      </related>
    </article>
  </body>
</html>