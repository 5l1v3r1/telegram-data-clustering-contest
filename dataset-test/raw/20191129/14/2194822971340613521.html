<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/29/lg-mobil-ceosu-degisti-morris-leeye-mektubumuz-var/"/>
    <meta property="og:site_name" content="TeknoBurada"/>
    <meta property="article:published_time" content="2019-11-29T14:30:30+00:00"/>
    <meta property="og:title" content="LG Mobil CEO’su değişti! Morris Lee’ye mektubumuz var!"/>
    <meta property="og:description" content="Bugün gelen bir haber ile birlikte LG Mobil CEO'su resmen değişti. Morris Lee adındaki çiçeği burununda CEO'muza birkaç önerimiz var..."/>
  </head>
  <body>
    <article>
      <h1>LG Mobil CEO’su değişti! Morris Lee’ye mektubumuz var!</h1>
      <address><time datetime="2019-11-29T14:30:30+00:00">29 Nov 2019, 14:30</time> by <a rel="author">Volkan MANAV</a></address>
      <h4>Bugün gelen bir haber ile birlikte LG Mobil CEO’su resmen değişti. Morris Lee adındaki çiçeği burununda CEO’muza birkaç önerimiz var…</h4>
      <p><a href="https://www.teknoburada.net/"><b>Az</b></a> önce bir basın bülteni geldi ve <b>LG Global</b>‘deki tüm<b> C Level</b> yöneticilerin değiştiği bildirildi. Daha önce <b>LG Türkiye</b>‘de de büyük bir görev değişikliği olmuştu ve şirketin Kurumsal İletişimini yapan <b>Bengü Güven</b> rakip şirket <b>Huawei</b>‘ye geçmişti. <b>LG Türkiye</b>‘nin başındaki kişi olarak gördüğümüz <b>Ufuk Gürsoy</b> da şirketten ayrıldı hatta <b>Mehmet Ali Yıldırım</b> da şirketten ayrılmıştı. Değişen <b>LG</b> ekibi ile bir ilişki kurabilmiş değiliz. Bunun en büyük sebebi ise halen iyi ürünler ortaya koyamaması. <b>LG Mobil CEO</b>‘su global pazarda değişti. Biz diğer isimlere hiç girmiyoruz zira <b>LG</b>‘de kötü giden tek yer mobil taraf.</p>
      <p>Mobil İletişim Şirketi Başkanı <b>Morris Lee</b> olarak bugün resmen atandı. <b>Lee,</b><b>1 Aralık</b> tarihi itibariyle görevine başlıyor. Şimdi bizim sevgili <b>Morris Lee</b>‘ye bir çift lafımız var;</p>
      <p>Öncelikle tüm <b>LG</b> telefonları bir masaya toplayın ve bunların hepsini çöpe atın. Değişen sektörü görün, farklı ürünler kullanın. <a href="https://www.oppoburada.net/"><b>OPPO</b></a>, <a href="https://www.vivoburada.net/"><b>Vivo</b></a>, <a href="https://www.xiaomiburada.net/"><b>Xiaomi</b></a> hatta <b>OnePlus</b> nasıl bu kadar başarılı oldu ve biz olamadık bunun sorgulamasını yapın. Daha sonra da tasarım ekibinin başını, ürün geliştirme ve pazarlama ekiplerinin başındaki arkadaşları odanıza çağırın ve onlarla yollarınızı ayırın. Peki bunu yapabilir misiniz?</p>
      <blockquote>“<i>Sanmıyoruz</i>“</blockquote>
      <figure>
        <img src="https://www.teknoburada.net/wp-content/uploads/2019/11/LG-G6.jpg"/>
      </figure>
      <h3>Morris Lee nasıl başarılı olur?</h3>
      <p>Zira Morris Lee LG’nin içinden birisi ve bunu yapacak cesareti kendinden bulamayacaktır. Oysaki yapılması gereken <b>Xiaomi</b> kurucusu<b> Lei Jun</b> gibi bu işleri bir bilene bırakmaktır. Evet yazıyı buraya kadar okuduysanız bahsettiğimiz kişi <b>Hugo Barra</b>…</p>
      <p>Sevgili<b>Morris Lee</b>, başarılı olmak istiyorsan bu yazdıklarımızdan da radikal kararlar alman gerekiyor. Sektör de, kullanıcılar da, kullanıcıların istekleri ve beklentileri de değişiyor. <b>LG</b> ise buna ayak uyduramıyor.</p>
      <p><b>Morris Lee</b> bize özellikle <b>Türkiye</b> pazarı tarafında bir konu ile ilgili danışmak isterse <b>volkan@teknoburada.net</b> adresine bir mail atabilir. Yeni <b>CEO</b>‘muza her konuda yardımcı olacağımızın sözünü de buradan sizlerin huzurunda verelim…</p>
      <related>
        <h4>Benzer Haberler</h4>
        <a href="https://www.teknoburada.net/2019/12/01/redmi-k30-beklenenden-daha-pahali-olacak/"/>
        <a href="https://www.teknoburada.net/2019/12/01/samsung-galaxy-m30s-inceleme-bu-fiyata-bu-telefon-cok-iyi/"/>
        <a href="https://www.teknoburada.net/2019/12/01/sony-xperia-10-fiyati-bakin-nereye-dustu/"/>
      </related>
    </article>
  </body>
</html>