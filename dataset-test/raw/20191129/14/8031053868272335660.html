<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%b5%cf%89%cf%80%ce%bf%ce%bb%ce%b9%cf%84%ce%b9%ce%ba%cf%8c%cf%82-%ce%b1%ce%bd%ce%b1%ce%bb%cf%85%cf%84%ce%ae%cf%82-%cf%80%cf%81%ce%bf%ce%b5%ce%b9%ce%b4%ce%bf%cf%80%ce%bf%ce%b9%ce%b5%ce%af.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T14:53:53+00:00"/>
    <meta property="og:title" content="Γεωπολιτικός αναλυτής προειδοποιεί: «Τουρκικές φρεγάτες θα πάνε νοτίως της Κρήτης» – «Να στείλουμε πλοία του ΠΝ στη περιοχή»"/>
    <meta property="og:description" content="Σε αποκαλύψεις που θα συζητηθούν προχώρησε σήμερα ο καθηγητής Γεωπολιτικής και εκτελεστικός διευθυντής του ΔΙΕΠΙΣΤΗΜΟΝΙΚΟΥ ΚΕΝΤΡΟΥ ΕΥΡΩΠΑΪΚΩΝ – ΜΕΣΟΓΕΙΑΚΩΝ ΜΕΛΕΤΩΝ: ΙΩΑΝΝΗΣ ΚΑΠΟΔΙΣΤΡΙΑΣ, Γιώργος Φίλης , μιλώντας  στον 98.4 και στον Γ. Σαχίνη."/>
  </head>
  <body>
    <article>
      <h1>Γεωπολιτικός αναλυτής προειδοποιεί: «Τουρκικές φρεγάτες θα πάνε νοτίως της Κρήτης» – «Να στείλουμε πλοία του ΠΝ στη περιοχή»</h1>
      <address>
        <time datetime="2019-11-29T14:53:53+00:00">29 Nov 2019, 14:53</time>
      </address>
      <p>
        <b>Σε αποκαλύψεις που θα συζητηθούν προχώρησε σήμερα ο καθηγητής Γεωπολιτικής και εκτελεστικός διευθυντής του ΔΙΕΠΙΣΤΗΜΟΝΙΚΟΥ ΚΕΝΤΡΟΥ ΕΥΡΩΠΑΪΚΩΝ – ΜΕΣΟΓΕΙΑΚΩΝ ΜΕΛΕΤΩΝ: ΙΩΑΝΝΗΣ ΚΑΠΟΔΙΣΤΡΙΑΣ, Γιώργος Φίλης , μιλώντας  <a href="https://www.neakriti.gr/article/editors-blogs/giorgos-sahinis-blog/1561559/g-filis-epomeno-vima-tis-aguras-na-steilei-fregates-notios-tis-kritis/">στον 98.4</a> και στον Γ. Σαχίνη.</b>
      </p>
      <p>Η<a href="https://www.pentapostagma.gr/2019/11/%cf%83%cf%85%ce%bc%cf%86%cf%89%ce%bd%ce%af%ce%b1-%ce%b1%ce%b3%ce%ba%cf%85%cf%81%ce%b1%cf%82-%cf%84%cf%81%ce%af%cf%80%ce%bf%ce%bb%ce%b7%cf%82-%ce%b3%ce%b9%ce%b1-%ce%b1%ce%bf%ce%b6-%ce%b5%cf%83%cf%80.html"> χθεσινή συνάντηση Ερντογάν με τον κυβερνήτη της Τρίπολης</a> Αλ Σαράντ, έχει σημάνει συναγερμό στην Ελληνική πλευρά, που όμως καθυστέρησε και πλέον τρέχει να προλάβει τις εξελίξεις.</p>
      <p>
        <b>Το Πενταπόσταγμα ήταν το μοναδικό ΜΜΕ, με ίσως κάποιες εξαιρέσεις, που εδώ και έξι μήνες προειδοποιούσε γι’αυτά που θα ερχόντουσαν νοτίως της Κρήτης. Η Αθήνα όλο αυτό το διάστημα δεν είχε λάβει σοβαρά υπόψιν τις διεργασίες της Άγκυρας με την Τρίπολη <a href="https://www.pentapostagma.gr/2019/11/%cf%80%cf%81%cf%89%cf%84%ce%bf%cf%86%ce%b1%ce%bd%ce%ae%cf%82-%ce%ad%ce%bd%cf%84%ce%b1%cf%83%ce%b7-%cf%83%cf%84%ce%b1-%ce%b5%ce%bb%ce%bb%ce%b7%ce%bd%ce%bf%cf%84%ce%bf%cf%85%cf%81%ce%ba%ce%b9%ce%ba.html">και μόλις χθες ξεκίνησε να συνειδητοποιεί</a> ότι κάτι δεν πάει καλά πλέον.</b>
      </p>
      <p>Τι ανέφερε ο κ. Φίλης:</p>
      <p>
        <b>
          <i>«Δεν υπάρχει δικαιολογία πλέον, το πολιτικό σύστημα είχε ενημερωθεί για τις εξελίξεις και πλέον τρέχουμε πίσω από τις εξελίξεις. Έπρεπε να είχαμε στείλει πρέσβη εδώ και καιρό στη Βεγγάζη. Θα πρέπει να καταλάβουμε ότι χθες δεν είχαμε οριοθέτηση ΑΟΖ, καθώς η Τουρκία δεν έχει υπογράψει το Δίκαιο της θάλασσας. Το ζήτημα που πρέπει να μας απασχολεί είναι αλλού. Η Τουρκία θα στείλει στρατό στη Τρίπολη. Θα δούμε τουρκικές φρεγάτες νότια της Κρήτης να υπερασπίζονται της ΑΟΖ της Λιβύης. Τι σημαίνει αυτό; Με λίγα λόγια έχουμε στρατηγική περικύκλωση της χώρας μας. Η χώρα μας πρέπει να στηρίξει τον Χαφτάρ. Πρέπει να γνωρίζουμε ότι έχει σπουδάσει στην σχολή Ευελπίδων και αυτό έχει την σημασία του.»  </i>
        </b>
      </p>
      <p>Και μάλλον τίποτα δεν είναι τυχαίο, καθώς χθες ο Χαφτάρ έστειλε επιστολή στον ΟΗΕ για την περίφημη συμφωνία ‘Αγκυρας-Τρίπολης.</p>
      <p><a href="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%bf-%cf%87%ce%b1%cf%86%cf%84%ce%ac%cf%81-%ce%bc%cf%80%ce%bb%ce%bf%ce%ba%ce%ac%cf%81%ce%b5%ce%b9-%cf%84%ce%b7%ce%bd-%cf%83%cf%85%ce%bc%cf%86%cf%89%ce%bd.html">Όπως ανέφερε πρώτο στην Ελλάδα το Πενταπόσταγμα</a>, <b>ο πρόεδρος του Διοικητικού Συμβουλίου του Ινστιτούτου Προηγμένων Μελετών της Λιβύης, Δρ Aref Ali Nayed, ο οποίος είναι αξιωματούχος του Χαφτάρ, απέστειλεεπείγουσα επιστολή προς τον ειδικό απεσταλμένο του Γενικού Γραμματέα των Ηνωμένων Εθνών στη Λιβύη Δρ Ghassan Salame, σχετικά με την υπογραφή συμφωνιών και μνημονίων της Τρίπολης με την Δημοκρατία της Τουρκίας.</b></p>
      <p>Στην επιστολή που υπέγραψε ο πρόεδρος του διοικητικού συμβουλίου Δρ Aref Ali Nayed, επικεφαλής  του Ινστιτούτου Προηγμένων Μελετών της Λιβύης (LIAS), καλεί τον επικεφαλής της αποστολής υποστήριξης των Ηνωμένων Εθνών στη Λιβύη (UNSMIL) να παρέμβει και να θεωρήσει την υπογραφή τέτοιων συμφωνιών και μνημονίων ως άκυρη, δεδομένου ότι το προεδρικό συμβούλιο της κυβέρνησης εθνικής συμφωνίας (GNA) (κυβέρνηση Τρίπολης) δεν έχει ποτέ εκλεγεί από τον λαό της Λιβύης και δεν έχει ορκιστεί ενώπιον του μοναδικού νόμιμου κοινοβουλίου στη χώρα, την λιβυκή Βουλή των Αντιπροσώπων (HoR).</p>
      <p>
        <b>Επιπλέον, η επιστολή ανέφερε ότι οι προαναφερόμενες συμφωνίες είναι επίσης άκυρες επειδή το Προεδρικό Συμβούλιο της Κυβέρνησης Εθνικής Συμφωνίας δεν αντιπροσωπεύει την ελεύθερη βούληση του λαού της Λιβύης, διότι το μεγαλύτερο μέρος της χώρας ελέγχει ο στρατός του στρατηγού Χαφτάρ.</b>
      </p>
      <p>Και συνεχίζει ο γνωστός αναλυτής:</p>
      <p>
        <b>
          <i>«Πρέπει να πούμε δυστυχώς, ότι καμία χώρα δεν θα δεχόταν αυτές τις κινήσεις, μόνο η Ελλάδα έχει ανεχθεί τις προκλήσεις Ερντογάν. Η λύση είναι μία. Πρέπει να στείλουμε ελληνικό ναυτικό, ακριβώς στο σημείο που υπάρχει η οριοθέτηση Ελλάδας-Λιβύης.» </i>
        </b>
      </p>
      <p>
        <b>Ακούστε το ηχητικό:</b>
      </p>
      <figure>
        <iframe src="https://www.youtube.com/embed/EepJHLIDIw4" width="900" height="506" data-service="Youtube" scrolling="no"/>
      </figure>
    </article>
  </body>
</html>