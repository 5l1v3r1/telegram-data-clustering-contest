<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/gossip/vip/chiara-giordano-raoul-bova-mamma-morta-critiche.html"/>
    <meta property="og:site_name" content="Today"/>
    <meta property="article:published_time" content="2019-11-29T14:56:00+00:00"/>
    <meta property="og:title" content="Raoul Bova in lutto, Chiara Giordana replica alle critiche: “La vita vera non è sui social”"/>
    <meta property="og:description" content="La ex moglie dell'attore è stata attaccata da qualcuno per aver pubblicato un post nel giorno in cui veniva diffusa la notizia della morte della signora Rosa Bova"/>
  </head>
  <body>
    <article>
      <h1>Raoul Bova in lutto, Chiara Giordana replica alle critiche: “La vita vera non è sui social”</h1>
      <h2>La ex moglie dell'attore è stata attaccata da qualcuno per aver pubblicato un post nel giorno in cui veniva diffusa la notizia della morte della signora Rosa Bova</h2>
      <address><time datetime="2019-11-29T14:56:00+00:00">29 Nov 2019, 14:56</time> by <a rel="author">Redazione</a></address>
      <p>Il <b>grave lutto</b> che ha colpito<b> Raoul Bova </b>è diventato pretesto per criticare <b>Chiara Giordano</b> quale autrice di un post da qualcuno considerato inappropriato nel giorno in cui veniva diffusa la notizia della <a href="http://www.today.it/gossip/vip/raoul-bova-morta-mamma.html">morte della madre</a> del suo ex marito.</p>
      <p>Nell’ultima pubblicazione social <a href="http://www.today.it/persone/chiara-giordano/">la ex concorrente di Amici Celebrities </a>si è mostrata sorridente prima di uno show danzante, immagine che non è piaciuta a qualcuno. “Ti seguo e sei molto carina ma<b> questa foto avresti potuto evitarla</b>, almeno in questo giorno”, ha scritto una utente a cui Giordano ha risposto con estrema franchezza: “Grazie, apprezzo, credimi<b> il rispetto c’è stato</b>. Non tutto si comunica in tempo reale e la vita vera non dovrebbe essere quella dei social ma <b>quella vera</b>”.</p>
      <p>La gentilezza della replica ha spinto qualcuno a farlo notare: “Avevo pensato anche io ad una mancanza da parte tua, ma la tua risposta, cordiale e gentile, intelligente come tuo solito, mi ha fatto sentire piccola piccola” è stata l’osservazione di una fan a cui è seguito un altro pensiero della <b>ex moglie di Raolu Bova</b>. “Purtroppo si pensa che i social siano sempre in sync con la vita ma non è così… poi se uno ne parla è perché ne parla se non ne parla allora non va bene...aiutoooo! Io nei social metto il bello<b> le cose dolorose e intime le ho sempre tenute per me</b>”, ha ribadito Chiara Giordano, cordiale nell’affrontare con estremo tatto un argomento tanto delicato.</p>
      <figure>
        <embed-post data-src="https://www.instagram.com/p/B5ZiGXtl9m8" data-service="Instagram"/>
      </figure>
      <h3>La storia d’amore tra Raoul Bova e Chiara Giordano</h3>
      <p><b>Raoul Bova e Chiara Giordano</b> sono stati sposati per 13 anni, dal 2000 al 2013, e hanno avuto due figli,<b> Alessandro Leon e Francesco.</b> In <a href="http://www.today.it/gossip/love-corn/chiara-giordano-raoul-bova-ballo.html">una recente intervista</a> la ex concorrente di <b>Amici Celebrities </b>ha raccontato di aver conquistato l’ex marito <b>grazie a un ballo</b>: “Eravamo a casa con sue amici. A un certo punto ho iniziato a ballare <i>il Meneito</i> e lui credo si sia sentito un ragazzo normale che guardava una ragazza semplice che non aveva velleità artistiche o professionali, ma pensava alla sua laurea.<b> Semplici come eravamo no</b>i”, ha ricordato<b> Chiara Giordano</b> che ha una laurea in veterinaria e varie esperienze come autrice televisiva e cinematografica.</p>
      <p>Oggi i rapporti tra <b>Chiara Giordano e Raoul Bova</b> sono sereni, ulteriore motivo per non dubitare neppur lontanamente che la pubblicazione di un post possa costituire mancanza di rispetto nei confronti del dolore dell’ex marito.</p>
      <h4>
        <a href="http://www.today.it/gossip/">Tutte le notizie di Gossip</a>
      </h4>
    </article>
  </body>
</html>