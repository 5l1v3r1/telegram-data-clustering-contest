<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082252-708-kv-m-plosch-na-poltavschin-viznali-vlasnstyu-mnsterstva-oboroni.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-30T14:03:00+00:00"/>
    <meta property="og:title" content="708 кв м площі на Полтавщині визнали власністю Міністерства оборони"/>
    <meta property="og:description" content="Юридична служба Міністерства оборони України, у взаємодії з органами прокуратури вжила заходів щодо визнання права власності за державою Визнано право власності за державою в особі Міністерства"/>
  </head>
  <body>
    <article>
      <h1>708 кв м площі на Полтавщині визнали власністю Міністерства оборони</h1>
      <address><time datetime="2019-11-30T14:03:00+00:00">30 Nov 2019, 14:03</time> by <a rel="author">Альона Душенко</a></address>
      <p>
        <b>Юридична служба Міністерства оборони України, у взаємодії з органами прокуратури вжила заходів щодо визнання права власності за державою</b>
      </p>
      <p>Визнано право власності за державою в особі Міністерства оборони України на нерухоме майно у Полтаві. Про це повідомляє пресслужба Міністрества оборони.</p>
      <p>Юридична служба Міністерства оборони України, у взаємодії з органами прокуратури вжила заходів щодо визнання права власності за державою, в особі Міністерства оборони України на об’єкти нерухомого майна (будівель та споруд) загальною площею 708,8 кв.м. розташованих у місті Полтаві.</p>
      <p>27 листопада 2019 року постановою Східного апеляційного господарського суду залишено без змін рішення Господарського суду Полтавської області від 7 травня 2018 року, яким було задоволено позовні вимоги заступника військового прокурора, Міністерства оборони України та ДП МОУ «Укрвійськбуд» до товариств — суб’єктів підприємницької діяльності про витребування із чужого незаконного володіння нерухомого майна належного Державному підприємству Міністерства оборони України.</p>
      <p>Таким чином, судовими рішеннями, які набрали законної сили, поновлено право державної власності на вказаний майновий комплекс державного підприємства Міністерства оборони України.</p>
      <p>Автор: <a href="https://www.telegraf.in.ua/user/%C0%EB%FC%EE%ED%E0+%C4%F3%F8%E5%ED%EA%EE/">Альона Душенко</a></p>
    </article>
  </body>
</html>