<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/belfold/gazdasag/cikk/2019/11/29/szijjarto-peter-fogadta-a-nemzetkozi-beruhazasi-bank-elnoket"/>
    <meta property="og:site_name" content="hirado.hu"/>
    <meta property="article:published_time" content="2019-11-29T14:51:00+00:00"/>
    <meta property="og:title" content="Szijjártó Péter fogadta a Nemzetközi Beruházási Bank elnökét"/>
    <meta property="og:description" content="Szijjártó Péter külgazdasági és külügyminiszter Budapesten fogadta Nyikolaj Koszovot, a Nemzetközi Beruházási Bank elnökét, ezt követően a bank megtartotta első, a tulajdonos országok nagyköveteivel kibővített vezetőségi ülését – közölte a Külgazdasági és Külügyminisztérium (KKM) pénteken az MTI-vel."/>
  </head>
  <body>
    <article>
      <h1>Szijjártó Péter fogadta a Nemzetközi Beruházási Bank elnökét</h1>
      <address><time datetime="2019-11-29T14:51:00+00:00">29 Nov 2019, 14:51</time> by <a rel="author">MTI</a></address>
      <p>
        <b>Szijjártó Péter külgazdasági és külügyminiszter Budapesten fogadta Nyikolaj Koszovot, a Nemzetközi Beruházási Bank elnökét, ezt követően a bank megtartotta első, a tulajdonos országok nagyköveteivel kibővített vezetőségi ülését – közölte a Külgazdasági és Külügyminisztérium (KKM) pénteken az MTI-vel.</b>
      </p>
      <figure>
        <img src="https://hirado.hu/wp-content/uploads/sites/7/2019/11/D_MTI20191129021.jpg"/>
        <figcaption>A Külgazdasági és Külügyminisztérium (KKM) által közreadott képen Szijjártó Péter külgazdasági és külügyminiszter (j) fogadja hivatalában Nyikolaj Koszovot, a Nemzetközi Beruházási Bank (NBB) elnökét 2019. november 29-én. (Fotó: MTI/KKM/Burger Zsolt)</figcaption>
      </figure>
      <p>A közleményben felidézik, hogy Európában öt nemzetközi pénzügyi intézet központja található, ezek közül a Nemzetközi Beruházási Bank hozta elsőként központját Közép-Európába.</p>
      <p>A bankban NATO-tagországok kerültek többségbe, Magyarország a második a tulajdonosok sorában, 14,7 százalékos részesedéssel.</p>
      <p>Az intézmény eddig 76 millió eurónyi pénzügyi forrást biztosított a magyar vállalatok számára, és sikeresen bocsátott ki mintegy 50 milliárd forintnyi kötvényt a magyar piacon.</p>
      <p>A Nemzetközi Beruházási Bank hozzájárul a közép-európai gazdaság folyamatos fejlesztéséhez, ezzel pedig erősíti a régió szerepét, mint az európai növekedés motorját – írja közleményében a KKM.</p>
      <p>Tweet</p>
    </article>
  </body>
</html>