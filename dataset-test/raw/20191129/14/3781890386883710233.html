<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/744328"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T14:36:00+00:00"/>
    <meta property="og:title" content="ปชป.พร้อมสู้ลต.ผู้ว่าฯกทม. เผยมีรายชื่ออยู่ในข่าย4-5คน"/>
    <meta property="og:description" content="'องอาจ'ลั่น”ประชาธิปัตย์”พร้อมสู้ศึกเลือกตั้งสนามเมืองหลวงเผยมีรายชื่อผู้อยู่ในข่าย 4-5 คน “จุรินทร์”กำชับ กมธ.งบฯระวังอย่าเเพ้ฝ่ายค้าน"/>
  </head>
  <body>
    <article>
      <h1>ปชป.พร้อมสู้ลต.ผู้ว่าฯกทม. เผยมีรายชื่ออยู่ในข่าย4-5คน</h1>
      <address>
        <time datetime="2019-11-29T14:36:00+00:00">29 Nov 2019, 14:36</time>
      </address>
      <p>
        <b>"องอาจ"ลั่น”ประชาธิปัตย์”พร้อมสู้ศึกเลือกตั้งสนามเมืองหลวงเผยมีรายชื่อผู้อยู่ในข่าย 4-5 คน “จุรินทร์”กำชับ กมธ.งบฯระวังอย่าเเพ้ฝ่ายค้าน</b>
      </p>
      <p>เมื่อวันที่ 29 พ.ย. ที่พรรคประชาธิปัตย์  นายจุรินทร์ ลักษณวิศิษฏ์ หัวหน้าพรรคประชาธิปัตย์ เป็นประธานประชุมคณะกรรมการบริ​หารพรรคประชาธิปัตย์ โดยใช้เวลาการประชุมนานกว่า 5 ชั่วโมง ซึ่งส่วนใหญ่เป็​นการรายงานผลการดำเนิ​นงานของรองหัวหน้าพรรคที่ดู​แลแต่ละภาค และของคณะกรรมการต่างๆของพรรคฯ ที่มีทั้งหมด 15 คณะ รวมถึงทบทวนและกำหนดทิศทางยุ​ทธศาสตร์ของพรรค ซึ่งเรื่องที่น่าสนใจคือ กรณีที่นายองอาจ คล้ามไพบูลย์ รองหัวหน้าพรรค ที่ดูแลภาค กทม. เเจ้งที่ประชุมถึงการเตรี​ยมความพร้อมในการเลือกตั้งท้​องถิ่น และรายงานความคืบหน้าการคัดตั​วผู้สมัคร รับเลือกตั้งเป็นผู้ว่​าราชการกรุงเทพมหานคร ในนามพรรคประชาธิปัตย์ ว่าขณะนี้มีรายชื่อที่อยู่ในข่​าย 4-5 คน ที่มีความพร้อม  โดยกำลังคัดเลือกหาบุคคลที่​เหมาะสมที่สุด <br/><br/>ส่วนความพร้อมในการเลือกตั้​งสมาชิกสภากรุงเทพมหานคร (ส.ก.) ดำเนินการคืบหน้ากว่า 80 เปอร์เซ็นต์  นอกจากนี้ยังเชื่อว่า การเลือกตั้งผู้ว่าฯกทม. การเลือกตั้ง ส.ก.และสมาชิกสภาเขต (ส.ข.) จะเกิดขึ้นในเวลาไล่เลี่ยกันทั้​งหมด เนื่องจากพรรคประชาธิปัตย์ได้​เสนอร่างกฎหมาย แก้ไขพ.ร.บ.ระเบี​ยบบริหารราชการกรุงเทพมหานครให้​สามารถกลับมามีการเลือกตั้ง ส.ข.ตามเดิม ขณะนี้กระบวนการการแก้​ไขกฎหมายได้ผ่านฝ่​ายกฎหมายของสภาผู้เเทนฯแล้ว  จากนั้นจะถูกส่งให้นายกรัฐมนตรี​ลงนามรับรอง เพราะเป็นกฎหมายเกี่ยวกับการเงิ​น ดังนั้น ในการเลือกตั้งท้องถิ่นของ กทม.ประชาธิปัตย์พร้อมทันทีที่​มีการเปิดสนามทั้ง 3 เวที<br/><br/>นอกจากนี้ ที่ประชุมได้พูดคุยกันถึ​งการทำงานในสภาฯ ที่เกิดเหตุสภาฯล่มซ้ำ 2 ครั้งติดต่อกัน รวมถึงเสียงวิจารณ์เรื่องรั​ฐบาลเสียงปริ่มน้ำนั้น นายจุรินทร์ ได้ย้ำในที่ประชุมว่า ควรระมัดระวังองค์ประชุมของรั​ฐบาล และส.ส.ของพรรคในสภาฯองค์ประชุ​ม ต้องมีความพร้อมตลอดเวลา เพื่​อไม่ให้ติดขัดสำหรับรั​ฐบาลในการผ่านกฎหมายหรือญัตติต่​างๆ โดยเฉพาะหลังจากนี้ ร่างพ.ร.บ.งบประมาณรายจ่​ายประจำปีงบประมาณ พ.ศ. 2563 จะเข้าสู่สภาฯ ก็ควรระมัดระวังไม่ให้เกิดองค์​ประชุมไม่ครบ หรือลงคะเเนนเเพ้ฝ่ายค้านเหมื​อนที่ผ่านมา มิฉะนั้นจะเกิดผลกระทบต่​อการทำงานของรัฐบาลได้<br/> </p>
    </article>
  </body>
</html>