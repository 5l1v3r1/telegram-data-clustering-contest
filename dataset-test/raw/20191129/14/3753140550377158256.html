<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/29/ya_zmozhu_graty_do_50_ty_rokiv_ibragimovych_pro_maybutniy_transfer"/>
    <meta property="og:site_name" content="espreso.tv"/>
    <meta property="article:published_time" content="2019-11-29T14:25:00+00:00"/>
    <meta property="og:title" content="Я зможу грати до 50-ти років, - Ібрагімович про майбутній трансфер"/>
    <meta property="og:description" content="Культовий шведський форвард Златан Ібрагімович розповів, що Мілан є для нього другим домом, а займатись футболом він може і до 50-ти років"/>
  </head>
  <body>
    <article>
      <h1>Я зможу грати до 50-ти років, - Ібрагімович про майбутній трансфер</h1>
      <address>
        <time datetime="2019-11-29T14:25:00+00:00">29 Nov 2019, 14:25</time>
      </address>
      <p>Культовий шведський форвард Златан Ібрагімович розповів, що Мілан є для нього другим домом, а займатись футболом він може і до 50-ти років</p>
      <p>Про це повідомляє <a href="https://www.gazzetta.it/Calciomercato/28-11-2019/messaggio-ibra-milano-cuore-posso-giocare-fino-50-anni-3501469280638.shtml?refresh_ce-cp">La Gazzetta dello Sport.</a></p>
      <p>Відомий шведський нападник Златан Ібрагімович продовжує обдумувати своє майбутнє і вирішує де продовжить футбольну кар'єру, напередодні 38-річний форвард прокоментував інтерес "Мілану" і розповів на скільки довго зможе грати на топ-рівні.</p>
      <p>"Мілан - мій другий дім, у мене прекрасні спогади. Якщо буде проєкт, який мене цікавитиме, я зможу грати на своєму рівні до 50 років. Я тільки що закінчив виступи в "Гелаксі". Це було неймовірно, в моїй пам'яті залишаться незабутні враження", - розповів швед.</p>
      <p>У 2019-му році Ібрагімович провів 31 матч, забив 31 гол і віддав 8 результативних передач у футболці "Лос-Анджелас Гелаксі".</p>
      <ul>
        <li>28 листопада фани "Мальме" <a href="https://espreso.tv/news/2019/11/28/fany_ridnogo_klubu_ibragimovycha_odyagly_na_yogo_statuyu_smittyevyy_paket">одягли на статую вихованця клубу Златана Ібрагімовича сміттєвий пакет,</a> через те, що футболіст став власником іншої шведської команди - "Хаммарбю"</li>
        <li>26 листопада ексфорвард "Лос-Анджелес Гелаксі" <a href="https://espreso.tv/news/2019/11/26/shvedskyy_futbolist_ibragimovych_osheleshyv_vyborom_novogo_klubu">Златан Ібрагімович натякнув на перехід до шведського футбольного клубу</a> "Хаммарбю".</li>
        <li>22 листопада головний тренер збірної України Андрій Шевченко заявив, що шведський форвард Златан Ібрагімович навіть у 38 років <a href="https://espreso.tv/news/2019/11/22/shevchenko_prokomentuvav_transfer_ibragimovycha_v_quotmilanquot">здатен допомогти італійському "Мілану"</a>.</li>
        <li>21 листопада італійський "Мілан" запропонував шведському футболісту Златану Ібрагімовичу <a href="https://espreso.tv/news/2019/11/21/quotmilanquot_zaproponuvav_ibragimovychu_kontrakt_na_6_mln_yevro">півторарічний контракт на суму 6 млн євро</a>.</li>
      </ul>
    </article>
  </body>
</html>