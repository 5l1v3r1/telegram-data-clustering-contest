<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/29/black-friday-apo-pou-pire-to-onoma-tis-i-mavri-paraskevi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-29T14:12:59+00:00"/>
    <meta property="og:title" content="Black Friday: Από πού πήρε το όνομά της η «Μαύρη Παρασκευή»;"/>
    <meta property="og:description" content="Η αλήθεια είναι πως η «Black Friday« (ή αλλιώς «Μαύρη Παρασκευή») έχει πλέον καθιερωθεί περισσότερο ως ένας θεσμός που ωφελεί τόσο τις επιχειρήσεις, όσο και τον καταναλωτή παγκοσμίως. Έχετε αναρωτηθεί όμως ποτέ από πού προέκυψε αυτό το περίεργο όνομα; Ε λοιπόν ήρθε η στιγμή να σας λυθεί η απορία…"/>
  </head>
  <body>
    <article>
      <h1>Black Friday: Από πού πήρε το όνομά της η «Μαύρη Παρασκευή»;</h1>
      <h2>Δείτε κι εσείς πώς προέκυψε το όνομα "Black Friday"!</h2>
      <address><time datetime="2019-11-29T14:12:59+00:00">29 Nov 2019, 14:12</time> by <a rel="author">neolaia.gr Team</a></address>
      <p>Η αλήθεια είναι πως η<b> «<a href="https://www.neolaia.gr/2019/11/29/black-friday-2019-factory-outler-eponima-rouha-80-ekptoseis/">Black Friday</a>«</b> (ή αλλιώς «Μαύρη Παρασκευή») έχει πλέον καθιερωθεί περισσότερο ως ένας θεσμός που ωφελεί τόσο τις επιχειρήσεις, όσο και τον καταναλωτή παγκοσμίως. Έχετε αναρωτηθεί όμως ποτέ από πού προέκυψε αυτό το περίεργο όνομα; Ε λοιπόν ήρθε η στιγμή να σας λυθεί η απορία…</p>
      <figure>
        <iframe src="https://giphy.com/embed/LoCDk7fecj2dwCtSB3" width="480" height="480" data-service="Giphy" scrolling="no"/>
      </figure>
      <h3>Ποιες είναι οι ερμηνείες για το όνομα της πιο περίφημης Παρασκευής;</h3>
      <p>Σε γενικές γραμμές υπάρχουν διάφορες ερμηνείες. <b>Η πρώτη</b> μας ταξιδεύει στην δεκαετία του ’50 και τον εμπορικό κόσμο της εποχής, όπου  οι έμποροι έκαναν τις εγγραφές στα λογιστικά τους βιβλία χειρόγραφα χρησιμοποιώντας μελάνι φυσικά. Με το <b>κόκκινο μελάνι</b> σημείωναν το <b>έλλειμμα</b> και με το <b>μαύρο μελάνι</b> το <b>κέρδος</b>. Η ημέρα της εγγραφής λοιπόν έπεφτε συμπτωματικά πάνω στο ξεκίνημα των χριστουγεννιάτικων αγορών, οπότε τα κέρδη ήταν πολλά και οι καταστηματάρχες χρειάζονταν μόνο μαύρο μελάνι. Και σύμφωνα με την πρώτη θεωρία λοιπόν από εκεί προέκυψε η ονομασία<b> Black Friday.</b></p>
      <p><b>Η δεύτερη</b> ερμηνεία για την «<a href="https://www.neolaia.gr/2019/11/29/black-friday-2019-media-markt-apisteftes-ekptoseis/">Μαύρη Παρασκευή</a>» λέγεται ότι χρησιμοποιήθηκε από  τροχονόμους στη Φιλαδέλφεια των ΗΠΑ, επειδή η κίνηση των δρόμων εκείνη τη μέρα ήταν τεράστια. Ο λόγος που υπήρχε τόση κίνηση ήταν ο εξής: όλοι ζητούσαν άδεια λόγω των εκπτώσεων και της έναρξης της χριστουγεννιάτικης περιόδου, οπότε γινόταν δύσκολη η δουλειά του τροχονόμου.</p>
      <p><b>Μία νεότερη</b> ερμηνεία που κυκλοφόρησε μέσω διαδικτύου το 2013 θέλει την ημέρα αυτή να γίνονταν αγοραπωλησίες δούλων, όταν στην Αμερική ίσχυε ο θεσμός της δουλείας, πριν από τον Εμφύλιο Πόλεμο. Ωστόσο, η ερμηνεία αυτή απορρίφθηκε σχεδόν αμέσως από τους ιστορικούς.</p>
      <p>Πάντως το περιοδικό «Factory Management and Maintenance», το Νοέμβριο του 1951, δημοσίευσε την πρώτη αναφορά την ονομασία «Black Friday» περιγράφοντάς την ως μία συνήθεια των υπαλλήλων να φεύγουν από την δουλειά την Παρασκευή μετά την Ημέρα των Ευχαριστιών λέγοντας πως είναι άρρωστοι, προκειμένου να απολαύσουν την τετραήμερη αργία.</p>
      <p>Ο όρος<a href="https://www.neolaia.gr/2019/11/29/black-friday-ptosis-timwn-stis-sindromes-tis-pomida-kai-ta-tweets-gia-tin-imera-mas-exoun-trelanei/"><b>Black Friday</b></a> χρησιμοποιήθηκε αρχικά στην πολιτεία της<b> Φιλαδέλφειας το 1961,</b> ενώ η πρώτη επίσημη αναφορά από τους New York Times συνέβη το 1975. Αξιοσημείωτο είναι βέβαια, ότι αν και χρησιμοποιήθηκε ευρέως ο συνολικός όρος Black Friday, διαφοροποιώντας την συγκεκριμένη Παρασκευή από όλες τις υπόλοιπες, ακόμη και 10 χρόνια μετά υπήρχαν αρκετές πολιτείες που δεν γνώριζαν τι ακριβώς είναι η Black Friday.</p>
      <figure>
        <iframe src="https://giphy.com/embed/VTxmwaCEwSlZm" width="480" height="198" data-service="Giphy" scrolling="no"/>
      </figure>
      <p>
        <a href="https://giphy.com/gifs/swag-money-make-it-rain-VTxmwaCEwSlZm">via GIPHY</a>
      </p>
      <h3>Πώς ξεκίνησε όμως ο θεσμός του Black Friday;</h3>
      <p>Η «Μαύρη Παρασκευή» ή αλλιώς «<a href="https://www.neolaia.gr/2019/11/29/black-friday-2019-media-markt-to-iphone-7-plus-prosfora/">Black Friday</a>» αρχικά έγινε η συνήθεια που σταδιακά μετατράπηκε σε  λατρεία στις Η.Π.Α. Εκεί ήταν μία ημέρα κατανάλωσης, η οποία ήταν win-win, καθώς οι καταναλωτές έβρισκαν πράγματα που ήθελαν σε πάααρα πολύ χαμηλές τιμές και αντίστοιχα οι επιχειρήσεις είχαν μεγάλα κέρδη εκείνη την ημέρα. Περισσότερα από 20 χρόνια μετά από την πρώτη επίσημη χρήση του όρου Black Friday το 1961 από τους τροχονόμους στην Φιλαδέλφεια των Η.Π.Α., έγινε δημοφιλής η εξήγηση ότι αυτή η μέρα ήταν το σημείο του έτους, κατά το οποίο <b>το λιανεμπόριο αρχίζει να γυρίζει σε κέρδος</b>, δηλαδή στην αμερικάνικη αργκό από «το κόκκινο» (in the red) περνάει «στο μαύρο» (in the black).</p>
      <p>Σταδιακά αυτός ο θεσμός άρχισε να εξαπλώνεται και σε άλλες χώρες, όπως η Πολωνία, η Γερμανία και η Μεγάλη Βρετανία, ενώ δεν άργησε να έρθει και στην Ελλάδα.</p>
      <h3>Black Friday 2019: Πότε θα γίνει στην Ελλάδα;</h3>
      <p>Η<b><a href="https://www.neolaia.gr/2019/11/29/black-friday-2019-katastimata-i-oristiki-lista-prosfores/">Black Friday 2019</a></b>αναμένεται να ξεκινήσει φέτος στην Ελλάδα <b>σήμερα, Παρασκευή 29 Νοεμβρίου 2019</b>, όπου θα σηματοδοτηθεί η έναρξη της εορταστικής περιόδου για τα καταστήματα.</p>
      <figure>
        <iframe src="https://giphy.com/embed/106sef1iucBY52" width="480" height="264" data-service="Giphy" scrolling="no"/>
      </figure>
      <h3>Black Friday 2019 – Μερικές συμβουλές για το τι να προσέξεις:</h3>
      <p>– Δεν πρέπει να γίνεται σύγχυση μεταξύ εκπτώσεων και προσφορών. Οι εκπτώσεις αφορούν προϊόντα της σεζόν, για τα οποία η έκπτωση είναι συνήθως χαμηλή. Όσον αφορά τις προσφορές, η έκπτωση είναι ιδιαίτερα υψηλή, αλλά δεν αφορά τα εποχιακά. Οι καταναλωτές δεν πρέπει να παρασυρόμαστε από τις μεγάλες εκπτώσεις.</p>
      <p>– Οι καταστηματάρχες είναι υποχρεωμένοι να αλλάζουν τα ελαττωματικά προϊόντα ακόμη  και αν αγοράστηκαν την περίοδο των εκπτώσεων. Ο έμπορος μπορεί να αρνηθεί αλλαγή ελαττωματικού είδους, μόνο εάν το προϊόν είναι σε τιμή προσφοράς, εξαιτίας του συγκεκριμένου ελαττώματος και εφόσον έχει ενημερώσει σχετικά τον καταναλωτή, πριν την αγορά, με ανάλογη πινακίδα.</p>
      <p>– Για την περίοδο των εκπτώσεων, πρέπει να υπάρχει πινακίδα σε ορατά από τους καταναλωτές σημεία του καταστήματος και των βιτρινών, που θα αναγράφει το ποσοστό των εκπτώσεων, που παρέχονται, στις τιμές πώλησης κάθε είδους ή ομάδας ειδών ή όλων των ειδών του καταστήματος. Αν δεν υπάρχει τέτοια πινακίδα, πρέπει σε κάθε είδος να υπάρχει καρτελάκι, που να αναγράφει την τιμή πώλησης του προϊόντος, πριν την έκπτωση (διαγραμμένη) και την τιμή, μετά την έκπτωση.</p>
      <p>-Καλό θα ήταν ως καταναλωτές να μην επηρεαζόμαστε ως προς τις αγορές από τις διαφημίσεις, διότι σκοπός τους είναι ο εξωραϊσμός του προϊόντος πάντα.</p>
      <p>– Θα αποβεί πολύ χρήσιμο για τους καταναλωτές, εάν, πριν τις εκπτώσεις, επισκεφθούν την αγορά, για να διερευνήσουν τις τιμές, πριν την έκπτωση και να επισημάνουν τα είδη, που θέλουν να αγοράσουν. Έτσι, θα έχουν τη δυνατότητα σύγκρισης των τιμών, πριν και μετά την έκπτωση, καθώς και τη βεβαιότητα ότι το ποσό που αναγράφεται, ως τιμή, πριν την έκπτωση, είναι πραγματικό.</p>
      <p>-Καλό θα ήταν να υπάρχει μία λίστα των πραγμάτων που έχει ανάγκη ο κάθε καταναλωτής, ώστε να μην καταναλώσει περισσότερα χρήματα απ’όσα μπορει.</p>
      <p>– Απαραίτητη κρίνεται η έρευνα αγοράς.</p>
      <p>– Πρέπει να δοθεί ιδιαίτερη προσοχή στις ενδείξεις ενιαίας έκπτωσης στις βιτρίνες των καταστημάτων. Τα ποσοστά της έκπτωσης αφορούν καθορισμένες κατηγορίες ομοίων προϊόντων και όχι όλο το εμπόρευμα του καταστήματος. Πολλές φορές, στις βιτρίνες αναγράφονται υψηλά ποσοστά εκπτώσεων και χρησιμοποιούνται σαν “κράχτες”, ενώ μέσα στο κατάστημα σε πολλές περιπτώσεις, υπάρχουν διαφορετικά ποσοστά, συνήθως πολύ μικρότερα.</p>
      <p>– Αν οι καταναλωτές χρησιμοποιούν για τις αγορές τους δόσεις ή πιστωτική κάρτα, πρέπει να προσέχουν κάθε λεπτομέρεια για τους όρους, που διέπουν αυτή τη συναλλαγή.</p>
      <p>– Πρέπει να απαιτούν απόδειξη πληρωμής για κάθε αγορά τους.</p>
      <p>– Πρέπει να ελέγχουν την ποιότητα και την προέλευση του είδους της επιλογής τους.</p>
      <h4>Δείτε επίσης: <a href="https://www.neolaia.gr/2019/11/29/black-friday-2019-media-markt-to-iphone-7-plus-prosfora/">Black Friday 2019 Media Markt: Βρήκαμε το Iphone 7 Plus με 250 ευρώ ΕΚΠΤΩΣΗ &amp; ΔΩΡΕΑΝ μεταφορικά!</a></h4>
      <h4>
        <a href="https://www.neolaia.gr/2019/11/29/black-friday-2019-katastimata-i-oristiki-lista-prosfores/">Black Friday 2019 καταστήματα: Η οριστική ΛΙΣΤΑ – Δείτε τις πιο ΑΚΡΑΙΕΣ προσφορές!</a>
      </h4>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/30/yparxoun-planites-gyrw-apo-tis-mavres-tripes/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/30/konstantinos-vasalos-apokalypse-to-poso-pou-epairne-sto-survivor/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/30/3-tips-gia-na-ananewseis-ti-sxesi-sou/"/>
        <a href="https://neolaia.gr/2019/11/30/10-gnwsta-logo-etaireiwn-me-krifa-minimata/"/>
        <a href="https://neolaia.gr/2019/11/30/emi-pws-tha-diamorfwthei-o-kairos-to-sabbatokyriako/"/>
        <a href="https://neolaia.gr/neo/epikairotita"/>
      </related>
    </article>
  </body>
</html>