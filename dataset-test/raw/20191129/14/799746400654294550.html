<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/29/7103662/"/>
    <meta property="og:site_name" content="Європейська правда"/>
    <meta property="article:published_time" content="2019-11-29T14:50:45+00:00"/>
    <meta property="og:title" content="У Сербії викрили мережу хорватських шпигунів"/>
    <meta property="og:description" content="Розвідувальне управління Сербії подало в прокуратуру кримінальну скаргу відносно колишнього керівника хорватської групи з розслідування військових злочинів Ніколи Кайкича і колишнього співробітника МВС Сербії Дражена Летича за підозрою в шпигунстві."/>
  </head>
  <body>
    <article>
      <h1>У Сербії викрили мережу хорватських шпигунів</h1>
      <address>
        <time datetime="2019-11-29T14:50:45+00:00">29 Nov 2019, 14:50</time>
      </address>
      <p>Розвідувальне управління Сербії подало в прокуратуру кримінальну скаргу відносно колишнього керівника хорватської групи з розслідування військових злочинів Ніколи Кайкича і колишнього співробітника МВС Сербії Дражена Летича за підозрою в шпигунстві.</p>
      <p>Про це повідомляє "Європейська правда" з посиланням на <a href="http://rs.n1info.com/">n1info.</a></p>
      <p>За інформацією Агенства безпеки і інформації Сербії, що Дражен Летич, колишній співробітник МВС Сербії працював на користь Хорватії за матеріальну винагороду за наказом членів хорватських силових і політичних структур, а також осіб, які працюють під прикриттям.</p>
      <p>"Летич є частиною мережі, що складається з кількох громадян Сербії, створеної і використовуваної в останні роки Ніколою Кайкичем, громадянином Хорватії, інспектором відділу по боротьбі з тероризмом і екстремальним насильством Департаменту поліції Вуковар-Сремска", - йдеться в заяві агентства.</p>
      <p>Одним з напрямків діяльності мережі було розслідування воєнних злочинів під час війни в Хорватії та притягнення винних до відповідальності.<br/>За даними агенства, 13 липня 2019 року Летич потрапив у в'язницю в рамках спільної міжнародної поліцейської операції Сербії, Хорватії, Чехії та Швейцарії в якості члена міжнародної організованої злочинної групи під керівництвом громадянина США Майкла Доковича під час спроби перевезти 600 кілограмів кокаїну вартістю близько 18 мільйонів євро з Уругваю до Швейцарії.</p>
      <p>В той же час, Кайкич зараз знаходиться за межами Сербії і є недоступним для сербських слідчих органів.</p>
    </article>
  </body>
</html>