<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/novi-detalji-najjace-transfer-bombe-na-relaciji-zvezda-partizan-nudjene-i-lazne-pare-394057.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T14:08:00+00:00"/>
    <meta property="og:title" content="Novi detalji najjače transfer bombe na relaciji Zvezda - Partizan, nuđene i ''lažne pare''?"/>
    <meta property="og:description" content="Činilo se da je ta priča davno ispričana, ali..."/>
  </head>
  <body>
    <article>
      <h1>Novi detalji najjače transfer bombe na relaciji Zvezda - Partizan, nuđene i ''lažne pare''?</h1>
      <h2>Činilo se da je ta priča davno ispričana, ali...</h2>
      <address><time datetime="2019-11-29T14:08:00+00:00">29 Nov 2019, 14:08</time> by <a rel="author">Darko Mitrović</a></address>
      <p>Nekadašnji napadač Crvene zvezde i Partizana <b>Milko Đurovski</b>, čiji je transfer 1986. godine sa ''Marakane'' u Humsku podigao ogromnu prašinu, i danas ima dosta toga zanimljivog da otkrije na ovu temu. <br/><br/>O svom prelasku iz Zvezde u Partizan i šta je sve pratilo taj ''bombastični'' transfer između ostalog je otkrio i u najnovijem broju ''<anchor name=""/><a href="https://www.nedeljnik.rs/odlazim-u-partizan-a-cvele-mi-kaze-da-se-dogovorimo-dacemo-ti-duplo-ali-laznih-para-milko-durovski-u-novom-nedeljniku/?fbclid=IwAR2kOzmelhDkqn0px0QrgPNq937hqgXkyBCmgkS2ab6-FEn9g1e4xqY_YYs">Nedeljnika</a>''. <br/><br/>U tom razgovoru je otkrio i da se nadao da će biti proglašen petom Zvezdinom zvezdom pre nego što je stigla ponuda Partizana. Ipak, izgleda da su na ''Marakani'' imali drugačije planove.<br/><br/><i>''Možda su hteli da me puste u Partizan. Zašto nije bilo pete Zvezdine zvezde posle Pižona? Možda nisu pored mene mogli da je dovedu. Zvezda je srpski klub. Ne može Makedonac da bude peta Zvezdina zvezda. Posle Pižona je bio luft, ja odlazim u Partizan, a u Zvezdu dolazi Piksi'',</i> objašnjava Milko. <br/><br/>Kada je Partizan ušao ozbiljno u trku, Đurovski je na neko vreme otišao iz zemlje kako bi izbegao veliki pritisak. Ali, najzanimljiviji je detalj neposredno pre nego što je i definitivno odlučio da napusti ''Marakanu''. <br/><br/><i>''Išao sam da otvorim račun, a u Nemačkoj je trebalo da mi uplate lovu. Čekao sam da krene prelazni rok. U Partizanu su se plašili da ne ostanem u Zvezdi i u Pragu sam se našao da bih bio što dalje od Beograda. Da otvorim račun, daju mi lovu i posle dođem u Partizan.<br/></i><i><br/></i><i>Ali to je bilo Šajberovo vreme. Prelazni rok se odložio, pa sam bio dodatno u Titovom lovištu kod Osijeka. Pa se opet odložilo i ja kažem: ‘Idem u Beograd.’<br/></i><i><br/></i><i>Otišao sam u Zvezdu da se pozdravim sa Džajom i Cveletom. Bila je tu sekretarica Dara Zec.<br/></i><i><br/></i><i>Kažem: ‘Došao sam da se pozdravim’, a Cvele mi na to: ‘Ajde da se dogovorimo. Daćemo ti duplo… ali lažnih para.’<br/></i><i><br/></i><i>Kada sam izlazio, Dara je plakala. Ovi iz Partizana nisu mogli da me nađu, ali ja sam rekao, idem iz Zvezde. Bila je ona utakmica Zvezda–Hajduk na čijem sam kraju bacio dres na Sever…'',</i> priseća se Đurovski.</p>
      <p>Izvor: Sportske.net, nedeljnik.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/ko-je-ferdi-drujf-koji-je-sinoc-presudio-partizanu-kad-je-dao-prethodni-gol-i-sta-je-prvo-uradio-kad-je-otisao-kuci-394051.html"/>
        <a href="https://www.sportske.net/vest/domaci-fudbal/razocarani-asano-bio-sam-veoma-motivisan-a-sad-394037.html"/>
        <a href="https://www.sportske.net/vest/domaci-fudbal/partizan-je-sinoc-mnogo-izgubio-da-li-je-ista-dobio-i-zasto-ce-mec-sa-astanom-imati-vaznost-394035.html"/>
        <a href="https://www.sportske.net/vest/domaci-fudbal/dirljiv-tekst-osvanuo-na-partizanovom-sajtu-posle-haskog-kosmara-394032.html"/>
        <a href="https://www.sportske.net/vest/domaci-fudbal/da-li-je-suma-ovom-izjavom-najavio-duzi-ostanak-u-partizanu-394030.html"/>
      </related>
    </article>
  </body>
</html>