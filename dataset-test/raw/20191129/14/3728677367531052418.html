<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216240/Aannemer-wil-vaker-afsluiting-Ring-Zuid-inplannen-voor-het-geval-dat"/>
    <meta property="og:site_name" content="RTV Noord"/>
    <meta property="article:published_time" content="2019-11-29T14:38:00+00:00"/>
    <meta property="og:title" content="Aannemer wil vaker afsluiting Ring Zuid inplannen 'voor het geval dat'"/>
    <meta property="og:description" content="Aannemerscombinatie Herepoort overweegt op voorhand tijd in te plannen voor onderhoud aan de zuidelijke ringweg. Daarnaast wil de uitvoerder de problemen met onder andere de voegen ondervangen."/>
  </head>
  <body>
    <article>
      <h1>Aannemer wil vaker afsluiting Ring Zuid inplannen 'voor het geval dat'</h1>
      <address>
        <time datetime="2019-11-29T14:38:00+00:00">29 Nov 2019, 14:38</time>
      </address>
      <p>'Dat geeft veel meer rust. Voor ons en voor de omgeving', legt omgevingsmanager Bert Kramer uit. 'Is het niet verstandig om een aantal keren per jaar een weekend of een nacht goed onderhoud te plegen en de voegen te inspecteren?', vraagt hij zich af.</p>
      <p>'Dan krijg je een soort groot weekendonderhoud. Door vooraf in te plannen weet je dat je erbij kunt als er iets is. Dat geldt ook voor bermen, het asfalt en de belijningen.' Mocht het onderhoud dan toch niet nodig zijn, dan kan het onderhoud worden geannuleerd.</p>
      <h3>Stabielere voegen</h3>
      <p>De voegen tussen de oude en nieuwe delen van de zuidelijke ringweg moesten afgelopen tijd meerdere keren worden gerepareerd. Ook in het weekend van 14 en 15 december staan deze werkzaamheden op de rol.</p>
      <p>Het plan van aanpak is dan om dan op een nieuwe manier een stabielere voeg neer te leggen. 'De basis ligt dan goed, maar we hebben ook geconstateerd dat er op sommige plekken meer asfalt moet liggen. Maar dat heeft consequenties, want dan moet onder andere de betonnen afscheiding aan de kant van de weg verhoogd worden.'</p>
      <p>Zodra de decemberwerkzaamheden klaar zijn, wordt verder gekeken naar een eventuele 'voor het geval dat'-planning. De opdrachtgever moet hiervoor toestemming geven. Kramer verwacht geen problemen in dit proces.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/216091/Deel-zuidelijke-ringweg-dicht-half-december"/>
        <a href="https://www.rtvnoord.nl/ringweg"/>
      </related>
    </article>
  </body>
</html>