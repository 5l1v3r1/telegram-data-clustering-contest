<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153222-na-bazi-volynskogo-proftehuchylyscha-vidkryly-centr-obslugovuvannia-ta-remontu-transportu"/>
    <meta property="og:site_name" content="ВолиньPost"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="На базі волинського профтехучилища відкрили центр обслуговування та ремонту транспорту"/>
    <meta property="og:description" content="У навчальному закладі «Ковельський центр професійно-технічної освіти» урочисто відкрили навчально-практичний центр технічного обслуговування"/>
  </head>
  <body>
    <article>
      <h1>На базі волинського профтехучилища відкрили центр обслуговування та ремонту транспорту</h1>
      <address>
        <time datetime="2019-11-29T14:15:00+00:00">29 Nov 2019, 14:15</time>
      </address>
      <p>У навчальному закладі «Ковельський центр професійно-технічної освіти» урочисто відкрили навчально-практичний центр технічного обслуговування та ремонту колісних транспортних засобів. <br/><br/>Про це повідомляє Волинська ОДА. <br/><br/>З нагоди відкриття в навчальний заклад завітали заступник міністра освіти і науки України <b>Петро Коржевський</b>, заступниця голови Волинської облдержадміністрації <b>Світлана Мишковець</b>, заступник голови обласної ради <b>Юрій Поліщук</b>, заступник Ковельського міського голови <b>Михайло Гетьман</b>, представники управління освіти і науки облдержадміністрації, роботодавці міста і району, керівники закладів професійно-технічної освіти.<br/><br/>Навчально-практичний центр розпочав свою роботу в новозбудованому приміщенні, площею 140 кв. метрів. Станція оснащена сучасним обладнанням фірми BOSCH, яке було придбано в рамках європейського проекту «Покращення підготовки кадрів для потреб економіки Волинського субрегіону». Вперше за роки незалежності було суттєво оновлено матеріально-технічне забезпечення з професії слюсар з ремонту колісних транспортних засобів.<br/><br/>Основною метою створення центру є забезпечення належних умов для проведення навчального процесу, набуття та освоєння професійних навичок, завдань, визначених цілями та змістом освіти у відповідності до Державного стандарту професійно-технічної освіти.<br/><br/>Особливістю професійної освіти – індустрії робітничих кадрів, є кваліфіковані фахівців, яких готує професійна школа. Навчально-практичний центр надасть можливість для майбутніх молодих фахівців здобути якісні знання та практичні навички у роботі на сучасному високоякісному обладнанні, опанувати новітні технології, бути конкурентними на ринку праці та відповідати вимогам сучасності.</p>
      <figure>
        <img src="http://www.volynpost.com/img/modules/news/d/62/31dcf06a56aeb3b2fafeebd29b0f162d/cb-787967169969429106673271399710913845526528o.jpg"/>
      </figure>
      <figure>
        <img src="http://www.volynpost.com/img/modules/news/4/de/cef8f44bba1c5a2a0799f3c3c7f11de4/cb-791199219969427440006776832750208623837184o.jpg"/>
      </figure>
      <figure>
        <img src="http://www.volynpost.com/img/modules/news/4/de/cef8f44bba1c5a2a0799f3c3c7f11de4/cb-788064479969432073339646440696226521284608o.jpg"/>
      </figure>
      <figure>
        <img src="http://www.volynpost.com/img/modules/news/d/62/31dcf06a56aeb3b2fafeebd29b0f162d/cb-782957459969431406673047501999928311283712o.jpg"/>
      </figure>
      <figure>
        <img src="http://www.volynpost.com/img/modules/news/d/62/31dcf06a56aeb3b2fafeebd29b0f162d/cb-782022619969432873339564344296056251482112o.jpg"/>
      </figure>
    </article>
  </body>
</html>