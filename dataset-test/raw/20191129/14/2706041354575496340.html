<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221501/napata-politicka-situacia-dopadla-aj-na-sport-v-cile-zrusili-zvysok-futbalovej-sezony"/>
    <meta property="og:site_name" content="Športky.sk"/>
    <meta property="article:published_time" content="2019-11-29T14:05:00+00:00"/>
    <meta property="og:title" content="Napätá politická situácia dopadla aj na šport: V Čile zrušili zvyšok futbalovej sezóny"/>
    <meta property="og:description" content="SANTIAGO - Napätá politická situácia v Čile dopadla aj na šport. Tamojšia futbalová asociácia ANFP sa rozhodla predčasne ukončiť sezónu dvoch najvyšších súťaží. Za opatrenie hlasovalo 42 zo 48 členov ..."/>
  </head>
  <body>
    <article>
      <h1>Napätá politická situácia dopadla aj na šport: V Čile zrušili zvyšok futbalovej sezóny</h1>
      <address>
        <time datetime="2019-11-29T14:05:00+00:00">29 Nov 2019, 14:05</time>
      </address>
      <p>SANTIAGO - Napätá politická situácia v Čile dopadla aj na šport. Tamojšia futbalová asociácia ANFP sa rozhodla predčasne ukončiť sezónu dvoch najvyšších súťaží. Za opatrenie hlasovalo 42 zo 48 členov vedenia, informovala agentúra DPA.</p>
      <p>Do riadneho konca ročníka zostávalo šesť zápasov. Majstrom sa stal doterajší vedúci tím Universidad Catolica, ktorý mal pred druhým Colo Colo náskok trinásť bodov. ANFP tiež rozhodla, že tento rok nikto nezostúpi do nižších súťaží. Čile sužujú protivládne demonštrácie. Dosiaľ zahynulo 26 ľudí, tisíce ďalších utrpeli zranenia.</p>
      <footer><b>Zdroj:</b> TASR<br/><b>Foto:</b> SITA</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/221453/mizerne-spravy-z-kuchyne-blaugranas-zly-chlapec-z-cile-ma-zajacie-umysly-a-to-nie-je-vsetko"/>
        <a href="https://sportky.zoznam.sk/c/219141/video-tri-strely-tri-goly-barcelona-uz-v-lige-vyrovnala-pocet-prehier-z-minulej-sezony"/>
        <a href="https://sportky.zoznam.sk/c/213263/za-malo-penazi-vela-muziky-ale-kdeze-sialeny-plat-alexisa-z-tych-cifier-sa-vam-zatoci-hlava"/>
        <a href="https://sportky.zoznam.sk/c/207291/primitivne-zvierata-v-ludskej-kozi-nespratni-anglicki-fanusikovia-sa-opat-vyznamenali"/>
      </related>
    </article>
  </body>
</html>