<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/esteri/londra-london-bridge-1.4912341"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-29T14:29:07+00:00"/>
    <meta property="og:title" content="Attentato a Londra sul London Bridge. Due morti, tre accoltellati. Ucciso l'aggressore"/>
    <meta property="og:description" content="Il killer era in libertà vigilata, legato a gruppi di matrice islamica. Video immortala la colluttazione dell'aggressore coi passanti"/>
  </head>
  <body>
    <article>
      <h1>Attentato a Londra sul London Bridge. Due morti, tre accoltellati. Ucciso l'aggressore</h1>
      <h2>Il killer era in libertà vigilata, legato a gruppi di matrice islamica. Video immortala la colluttazione dell'aggressore coi passanti</h2>
      <address><time datetime="2019-11-29T14:29:07+00:00">29 Nov 2019, 14:29</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912731.1575050637!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Attentato a Londra, gli agenti neutralizzano l'aggressore (Ansa)</figcaption>
      </figure>
      <p>Londra, 29 novembre 2019 - <b>Attentato</b> nel cuore di <b>Londra:</b> intorno alle 14 locali (le 15 in Italia) la polizia è intervenuta e ha sparato a un uomo sul <b>London Bridge </b>tra il panico della gente. Secondo quando si è appreso, l'uomo era <b>armato di un coltello</b> e ha accoltellato diversi <b>passanti </b>prima di essere bloccato. I due accoltellati più gravi <b>sono morti, altri 3 sono feriti.</b> Anche l'attentatore è <b>morto</b> in seguito alle ferite riportate dagli spari degli agenti. Il killer indossava un <b>finto giubbotto esplosivo.</b> Scotland Yard ha concluso che si tratta di "<b>terrorismo</b>". L'aggressore era un <b>ex detenuto con legami con gruppi terroristici </b>di matrice islamica. L'uomo era stato "<b>condannato per reati di terrorismo</b>" e rilasciato dal carcere un anno fa, a condizione di portare con sé un <b>braccialetto elettronico</b> per essere sorvegliato.</p>
      <p>
        <b>
          <a href="https://www.quotidiano.net/esteri/attentato-aia-1.4912956">L'Aia, accoltellati nella via dello shopping: 3 feriti. Caccia all'uomo</a>
        </b>
      </p>
      <figure>
        <iframe data-src="https://twitter.com/metpoliceuk/status/1200434865889579008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://cdn.quotidiano.net/polopoly_fs/1.4912357!/httpImage/image.jpg_gen/derivatives/fullsize/image.jpg"/>
      </figure>
      <h3>Attentato sul London Bridge: i video</h3>
      <p>In una serie di<b> video pubblicati su Twitter</b>, è possibile vedere sei persone in abiti civili <b>bloccare un uomo</b>, e tenerlo fermo a terra; uno dei civili ha in mano un<b> grosso coltello</b>, apparentemente insanguinato e sottratto al terrorista, da cui si distanzia insieme con altri all'arrivo degli agenti. Almeno tre poliziotti più un civile sono sull'uomo, ma a un certo punto si allontanano da lui, probabilmente perché temono che indossi una cintura kamikaze, e gli sparano due-tre volte a distanza ravvicinata. L'uomo è morto poco dopo gli spari. Una Commissione indipendente indagherà come accade in tutti i casi di sparatorie con la polizia, sul comportamento degli agenti e sull'opportunità di sparare all'uomo.</p>
      <figure>
        <iframe data-src="https://twitter.com/BRNewsFlash/status/1200423887403716611?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>
        <a href="https://www.quotidiano.net/esteri/attentato-londra-video-1.4912616">Il video in cui l'aggressore viene fermato dai passanti</a>
      </h3>
      <p>"<b>La gente correva nel panico</b> tra le urla - racconta un cronista dell'Ansa sul posto - subito è arrivata la polizia che ha bloccato ed evacuato il Borough Market pieno di gente e turisti, le persone si sono barricate all'interno dei negozi". Anche via social viene descritta una situazione di <b>grande allarme</b>: persone che corrono, agenti che urlano, mezzi di soccorso e transenne.</p>
      <figure>
        <iframe data-src="https://twitter.com/BRNewsFlash/status/1200424143545614336?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>IL SINDACO DI LONDRA - Il sindaco di Londra ha chiesto ai cittadini di ''rimanere determinati e restare uniti di fronte al terrore''. Il primo cittadino della capitale inglese ha ringraziato "i nostri coraggiosi servizi di emergenza che hanno risposto all'orribile attacco di oggi". "Chi ci attacca e cerca di dividerci non avrà mai successo'', ha detto ancora il sindaco.</p>
      <figure>
        <video src="https://vr-media.storage.googleapis.com/video/cre_80/encoded/8360a1ea-d5d9-402b-ae3f-2a4e58309065.mp4"/>
        <figcaption>Regno Unito: spari sul London Bridge, le prime immagini dai social</figcaption>
      </figure>
      <p>La ministra dell'Interno, Priti Patel, si è detta "molto preoccupata" e il presidente Usa, Donald <b>Trump</b>, ha espresso "pieno sostegno all'alleato" britannico.</p>
      <h3>L'attentato del 2017 a firma Isis</h3>
      <p>I fatti di oggi richiamano alla memoria l'episodio del<b> 3 giugno 2017</b> quando tre uomini a bordo di un furgoncino bianco investirono alcuni passanti sul London Bridge per poi schiantarsi contro il Barrowboy and Banker Pub. I tre, usciti dal furgoncino, iniziarono poi ad accoltellare i passanti prima di spostarsi verso il vicino Borugh Market, una zona sempre affollata: otto le vittime. Gli assalitori, che indossavano finte cinture esplosive, furono poi uccisi dalla polizia. L'attacco fu rivendicato dall'<b>Isis</b> tramite l'organo di propaganda Amaq.</p>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912866.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>Il momento in cui l'assalitore viene neutralizzato (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912867.1575053487!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>A destra l'assalitore neutralizzato mentre un passante porta via l'arma (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912868.1575053487!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>Un passante si allontana con l'arma dell'aggressore (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912869.1575053487!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>Alcuni civili bloccano l'aggressore prima dell'intervento della polizia (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912870.1575053487!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>Alcuni civili bloccano l'aggressore prima dell'intervento della polizia (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912871.1575053487!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>L'area transennata (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912872.1575053487!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>L'area transennata (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912873.1575053487!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>I lavoratori osservano e fotografano dalle vetrate dei loro uffici (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912874.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>La polizia raggiunge il London Bridge (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912875.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>(Foto Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912876.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>Gli agenti neutralizzano l'aggressore (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912877.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>L'aggressore è stato ucciso (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912878.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>L'aggressore è stato ucciso (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912879.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>L'aggressore è stato ucciso (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912880.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>L'aggressore è stato ucciso (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912881.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>L'aggressore è stato ucciso (Ansa)</figcaption>
      </figure>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912882.1575053488!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>Il passante che si allontana con il coltello dell'aggressore (Ansa)</figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/commento/attentato-londra-1.4913395"/>
        <a href="https://www.quotidiano.net/esteri/foto/attacco-londra-london-bridge-1.4912547"/>
        <a href="https://www.quotidiano.net/esteri/video/torna-l-incubo-terrorismo-a-londra-spari-sul-london-bridge-1.4912789"/>
        <a href="https://www.quotidiano.net/esteri/video/regno-unito-spari-sul-london-bridge-le-prime-immagini-dai-social-1.4912370"/>
      </related>
    </article>
  </body>
</html>