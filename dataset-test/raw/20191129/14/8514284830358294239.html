<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/hirtvkulfold/lemond-az-iraki-kormanyfo-2491116"/>
    <meta property="og:site_name" content="hírTV"/>
    <meta property="article:published_time" content="2019-11-29T14:16:00+00:00"/>
    <meta property="og:title" content="Lemond az iraki kormányfő"/>
    <meta property="og:description" content="Ádil Abdel Mahdi iraki miniszterelnök benyújtja lemondását a parlamentnek, hogy a törvényhozás új kormányt választhasson."/>
  </head>
  <body>
    <article>
      <h1>Lemond az iraki kormányfő</h1>
      <address><time datetime="2019-11-29T14:16:00+00:00">29 Nov 2019, 14:16</time> by <a rel="author">MTI</a></address>
      <h4>Ádil Abdel Mahdi iraki miniszterelnök benyújtja lemondását a parlamentnek, hogy a törvényhozás új kormányt választhasson - jelentette be péntek délután az iraki miniszterelnöki hivatal Bagdadban.</h4>
      <p>Lépését a hetek óta tartó kormányellenes tüntetések után jelentette be, amelyekben már 400 ember vesztette életét. Csütörtökön legalább negyvenöt tiltakozó halt meg a dél-iraki Násziríjában, Nedzsefben és Bagdadban. Ez volt a két hónapja kezdődött, erőszakba torkolló tüntetéshullám egyik legvéresebb napja.</p>
      <p>Ali asz-Szisztáni ajatollah, Irak legmagasabb rangú síita imámja pénteken felszólította a parlamentet, hogy vonja meg a bizalmat a kormánytól a tüntetők ellen alkalmazott erőszak miatt.</p>
      <p> </p>
      <p>MTI</p>
    </article>
  </body>
</html>