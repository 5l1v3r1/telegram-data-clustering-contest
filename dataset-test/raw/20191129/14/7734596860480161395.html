<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cretalive.gr/crete/perissotera-ta-emfragmata-stis-nees-hlikies-1121834"/>
    <meta property="og:site_name" content="Cretalive"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="Περισσότερα τα εμφράγματα στις νέες ηλικίες!"/>
    <meta property="og:description" content="Στην Ελλάδα έχουμε σε ετήσια βάση γύρω στα 25.000 επεισόδια εμφραγμάτων - Περισσότερα από 7.000 άτομα πεθαίνουν ξαφνικά!"/>
  </head>
  <body>
    <article>
      <h1>Περισσότερα τα εμφράγματα στις νέες ηλικίες!</h1>
      <h2>Στην Ελλάδα έχουμε σε ετήσια βάση γύρω στα 25.000 επεισόδια εμφραγμάτων - Περισσότερα από 7.000 άτομα πεθαίνουν ξαφνικά!</h2>
      <address><time datetime="2019-11-29T14:00:00+00:00">29 Nov 2019, 14:00</time> by <a rel="author">Αντώνης Παντινάκης</a></address>
      <p>
        <b>Του Αντώνη Παντινάκη</b>
      </p>
      <p><b><i>"Ενώ παλιά στις μονάδες περίμενε κι ανησυχούσε ο γιος για τον πατέρα του, η εικόνα έχει αντιστραφεί: Πλέον είναι συχνότερο το φαινόμενο ο πατέρας να ανησυχεί για το γιο του που νοσηλεύεται μέσα"</i></b>.</p>
      <p>Τροφή για σκέψη και προβληματισμό προκαλεί ένα από τα πιο σοβαρά και χρήσιμα συμπεράσματα του Πανελληνίου Συνεδρίου Επεμβατικής Καρδιολογίας, που φιλοξενείται σε κεντρικό ξενοδοχείο του Ηρακλείου.</p>
      <p>Πάνω από 300 επεμβατικοί καρδιολόγοι και καρδιοχειρουργοί συζητούν για τις νεότερες εξελίξεις στην καρδιολογία και στην αντιμετώπιση των παθήσεων στεφανιαίας νόσου και τον βαλβιδοπαθειών.</p>
      <p><b>Το πλέον ανησυχητικό, όπως τονίζουν οι ειδικοί είναι ότι ενώ καρδιαγγειακες παθήσεις αυξάνουν με την ηλικία, τα τελευταία χρόνια </b><b>έχουν μεγάλη... πέραση στους νέους ανθρώπους. Είδικότερα, τα</b> εμφράγματα στους νέους ανθρώπους είναι περισσότερα.</p>
      <p>"Έχουμε περισσότερα νέα άτομα να παθαίνουν εμφράγματα, και τούτο οφείλεται εν πολλοίς στον τρόπος ζωής μας (άγχος και κάπνισμα). Πώς να το μετρήσεις όμως και πώς να το ποσοτικοποιήσεις το άγχος;" διερωτήθηκε ο <b><i>κ. Γιάννης Γουδεβενος, καθηγητής Καρδιολογιας στο Πανεπιστήμιο Ιωαννίνων και πρόεδρος της Ελληνικής Καρδιολογους Εταιρείας.</i></b></p>
      <p><b><i>"Στον τρόπο ζωής δεν έχουμε κάνει μεγάλες προόδους. Όλοι θεωρούν το άγχος ένοχο" </i></b>διαπιστώνει.</p>
      <h3>Η περίπτωση του Λαυρέντη Μαχαιρίτσα</h3>
      <figure>
        <img src="https://cdn.cretalive.gr/_750xAUTO_fit_center-center_86/kardiologikosyn3.jpg?mtime=20191129120518"/>
        <figcaption>Ο καθηγητής Γιάννης Γουδεβενος με τον αναπληρωτή καθηγητή Μανώλης Σκαλιδης</figcaption>
      </figure>
      <p>Στην Ελλάδα έχουμε σε ετήσια βάση γύρω στα 25.000 επεισόδια εμφραγμάτων - 7.000 ή 8.000 πεθαίνουν ξαφνικά.</p>
      <p><b><i>"Περιπτώσεις όπως ο αιφνίδιος θάνατος του Λαυρέντη Μαχαιρίτσα, έχουμε γύρω στις 8.000 το χρόνο"</i></b>, μας πληροφόρησε ο κ. Γουδεβενος</p>
      <p>Τα καρδιαγγειακά επεισόδια είναι πιο συχνά στους άνδρες, τους οποίους "χτυπούν" στην ηλικία των 60 ετών, ενώ τις γυναίκες γύρω στα 70.</p>
      <p><b><i>"Για να μειωθούν, θα πρέπει να αλλάξουμε τον τρόπο ζωής μας: να μην καπνίζουμε, να προσέχουμε τη διατροφή μας, να ασκούμαστε και να ελέγχουμε τους παράγοντες κινδύνου"</i></b> συμβουλεύει ο κ. Γουδεβενος.</p>
      <p><b><i>"Όλοι προσέχουμε αφού πάθουμε το επεισόδιο. Το νόημα της πρόληψης είναι να μην πάθεις το πρώτο επεισόδιο"</i></b> θα σχολιάσει.</p>
      <h3>Αντικαπνιστικη δράση...από τα σχολεία</h3>
      <p>Το κάπνισμα είναι η αιτία... πολλών δεινών. Σε ισχύ έχει τεθεί και ο νόμος για την εξάλειψη του στους κλειστούς χώρους και για την συνακόλουθη προστασία όσων δεν... φταίνε· των μη εξαρτημένων δηλαδή από την νικοτίνη.</p>
      <p>Ο <b>Πρόεδρος της Ελληνικής Καρδιολόγος Εταιρείας </b>διατυπώνει την (σχετική) άποψή του: "<b><i>Όλη η προσπάθεια θα πρέπει να κατευθυνθεί στα σχολεία. Να μην ξεκινήσει ο άλλος το κάπνισμα. Γιατί είναι μια έξη απίστευτη. Ούτε τα ναρκωτικά δεν δημιουργούν τέτοια έξη! Η Πολιτεία αυτή τη στιγμή έχει λάβει κατασταλτικα μέτρα. Θα πρέπει όμως να βοηθήσει τους καπνιστές με θεραπείες συμπεριφοράς και με φάρμακα</i></b>".</p>
      <p>Η Κρήτη βρίσκεται σε καλό επίπεδο στη χρήση των σύγχρονων Τεχνικών." "Από την άποψη ποιότητας και αποτελέσματος δεν υστερούμε σε τίποτα", υποστηριξε ο <b>κ. Μανώλης Σκαλιδης, Αναπληρωτής Καθηγητής Καρδιολόγος Πανεπιστημίου Κρήτης και πρόεδρος της ομάδας εργασίας επεμβατικης καρδιολογίας.</b> Ωστόσο παραδέχθηκε ότι εξακολοθούν και "υπάρχουν κάποια προβλήματα. Θα πρέπει να βελτιωθεί ο αριθμός των επεμβάσεων, να μικρύνουν οι λίστες αναμονής, κυρίως στις περιπτώσεις αντιμετώπισης των καρδιακών βαλβίδων".</p>
      <p>Το τριήμερο συνέδριο "ειναι μια ευκαιρία να συζητήσουμε τις τρέχουσες εξελίξεις στην Καρδιολογια, τη στεφανιαία νόσο και τις βαλβιδοπαθειων - κυρίως της αορτικης βαλβίδας αλλά και της μητροειδους", θα πει ο κ. Σκαλιδης και θα συνεχίσει: <b><i>"Σ</i></b><b><i>ήμερα μπορούμε με μεγάλη ευκολία και με μικρότερους κινδύνους να αντιμετωπίσουμε με λιγότερες επεμβατικες μεθόδους, οι οποίες έχουν βοηθήσει στην αποτελεσματικότερη και καλύτερη αντιμετώπιση αυτών των παθήσεων</i></b>".</p>
      <p>Οι άνθρωποι πάντως δεν προσέχουν την καρδιά τους. <b><i>"Αν δείτε πόσοι καπνίζουν. Αυτό είναι ένα κλασικό παράδειγμα"</i></b>, παράτησε ο ίδιος, ευελπιστώντας ότι <b><i>"σιγά σιγά θα επανέλθουμε τόσο στην πρόληψη όσο και στην πιο σωστή αντιμετώπιση των παθήσεων"</i></b>.</p>
      <h3>Το αισιόδοξο μήνυμα</h3>
      <figure>
        <img src="https://cdn.cretalive.gr/_750xAUTO_fit_center-center_86/kardiologikosyn7.jpg?mtime=20191129120723"/>
        <figcaption>Ο καρδιοχειρουργός Κώστας Περρεας</figcaption>
      </figure>
      <p><b><i>"Η καρδιολογια με την Καρδιοχειρουργική έρχονται πιο όλο και κοντά στα χρόνια που έχουν περασει. Χρειάζεται μια στενή συνεργασία των δύο ειδικοτήτων" </i></b>σημειώνει με τη σειρά του ο <b>κ. Κώστας Περρεας, καρδιοχειρουργος στο Ωνασειο και διευθυντής του πρώτου τμήματος Καρδιοχειρουργικης</b>.</p>
      <p><b><i>" Η Καρδιοχειρουργικη συγκεκριμένα έχει κάνει μεγάλα βήματα τα τελευταία χρόνια, προσπαθώντας να ελάχιστο ποιήσεις την επίθεση στον άρρωστο - που περιλαμβάνει χειρουργική πράξη και να βελτιώσει τα αποτελέσματα της. Έτσι έχουμε καταφέρει να έχουμε καταφέρει να μεγαλώσουμε την ασφάλεια του ασθενή στο χειρουργείο, να μειώσουμε τη διάρκεια του χειρουργείου, τις τομές και την καταπόνηση του σώματος, για να κάνει μια επέμβαση που όμως είναι σωτήρια για τη ζωή του"</i></b> συμπλήρωσε ο κ. Περρεας.</p>
      <p><b><i>" Η βαριά επέμβαση του παρελθόντος έχει γίνει απλούστερη, ασφαλέστερη και πραγματικά σώζει πολλές ανθρώπινες ζωές"</i></b> ειναι το μήνυμα που στέλνει ο επιστημονικός του τομέας.<b><i>" Πολλές βαλβίδες διορθώνονται αντί να αντικαθιστανται, λόγω της νέας τεχνολογίας που βοηθά τόσο την επεμβατικη καρδιολογια όσο και την Καρδιοχειρουργικη"</i></b>.</p>
      <figure>
        <img src="https://cdn.cretalive.gr/_750xAUTO_fit_center-center_86/kardiologikosyn5.jpg?mtime=20191129120525"/>
      </figure>
      <figure>
        <img src="https://cdn.cretalive.gr/_750xAUTO_fit_center-center_86/kardiologikosyn2.jpg?mtime=20191129120515"/>
      </figure>
      <figure>
        <img src="https://cdn.cretalive.gr/_750xAUTO_fit_center-center_86/kardiologikosyn4.jpg?mtime=20191129120521"/>
      </figure>
      <figure>
        <img src="https://cdn.cretalive.gr/_750xAUTO_fit_center-center_86/kardiologikosyn6.jpg?mtime=20191129120529"/>
      </figure>
    </article>
  </body>
</html>