<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/dolj-sot-si-sotie-gasiti-morti-in-propria-locuinta-barbatul-s-a-spanzurat-iar-pe-corpul-femeii-erau-urme-de-violenta-1922401229332019111419185193"/>
    <meta property="og:site_name" content="News.ro"/>
    <meta property="article:published_time" content="2019-11-29T14:12:33+00:00"/>
    <meta property="og:title" content="Dolj: Soţ şi soţie, găsiţi morţi în propria locuinţa. Bărbatul s-a spânzurat, iar pe corpul femeii erau urme de violenţă"/>
    <meta property="og:description" content="Un bărbat şi o femeie, soţ şi soţie, au fost găsiţi morţi, vineri, în propria locuinţă. Bărbatul a fost găsit spânzurat în podul casei, iar pe corpul femeii au fost observate urme de violenţă."/>
  </head>
  <body>
    <article>
      <h1>Dolj: Soţ şi soţie, găsiţi morţi în propria locuinţa. Bărbatul s-a spânzurat, iar pe corpul femeii erau urme de violenţă</h1>
      <address><time datetime="2019-11-29T14:12:33+00:00">29 Nov 2019, 14:12</time> by <a rel="author">News.ro</a></address>
      <p>
        <b>Un bărbat şi o femeie, soţ şi soţie, au fost găsiţi morţi, vineri, în propria locuinţă. Bărbatul a fost găsit spânzurat în podul casei, iar pe corpul femeii au fost observate urme de violenţă.</b>
      </p>
      <p>Potrivit reprezentanţilor Inspectoratului de Poliţie al Judeţului Dolj, vineri, poliţiştii au fost sesizaţi cu privire la faptul că o femeie a fost găsită decedată în locuinţa sa din Ţuglui.</p>
      <p>"La faţa locului s-au deplasat poliţiştii care au găsit într-una din camerele locuinţei o femeie de 72 de ani, din Ţuglui, care era decedată, aceasta prezentând urme de violenţă", au precizat reprezentanţii IPJ Dolj.</p>
      <p>De asemenea, în podul locuinţei poliţiştii l-au găsit spânzurat şi soţul femeii, un bărbat în vârstă de 73 de ani, din Ţuglui.</p>
      <p>Cazul a fost preluat de un procuror din cadrul Parchetului de pe lângă Tribunalul Dolj.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>