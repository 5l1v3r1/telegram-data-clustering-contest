<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/salerno-aperto-al-ruggi-bando-concorso-per-160-infermieri/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-29T14:58:43+00:00"/>
    <meta property="og:title" content="Salerno: aperto al “Ruggi” bando concorso per 160 infermieri"/>
    <meta property="og:description" content="L'azienda ospedaliera universitaria &quot;San Giovanni di Dio e Ruggi d'Aragona&quot; di Salerno ha aperto un bando di concorso per l'assunzione di 160 infermieri."/>
  </head>
  <body>
    <article>
      <h1>Salerno: aperto al “Ruggi” bando concorso per 160 infermieri</h1>
      <address><time datetime="2019-11-29T14:58:43+00:00">29 Nov 2019, 14:58</time> by <a rel="author" href="https://amalfinotizie.it/author/redazione-campania/" target="_blank">Redazione Campania</a></address>
      <p>L’azienda ospedaliera universitaria “San Giovanni di Dio e Ruggi d’Aragona” di Salerno ha aperto un bando di concorso per l’assunzione di 160 infermieri.</p>
      <p>Il bando, annunciato dalla segreteria provinciale Fp Cgil insieme ai delegati Rsu/Rsa della struttura ospedaliera di via San Leonardo, prevede l’assunzione di<b> 160 infermieri a tempo indeterminato</b> con la riserva del 40% dei posti per coloro che, alla data di emanazione del bando, hanno maturato 36 mesi di anzianità a tempo determinato.</p>
      <p>Per gli Osservatori Socio Sanitari si prevede che sia l’Asl a bandire il concorso rispetto al quale il Ruggi d’Aragona dovrebbe convenzionarsi.</p>
      <p>
        <i>“Il nostro impegno continua per le assunzioni di tutte le figure professionali carenti nella nostra azienda: i fisioterapisti, i logopedisti, le ostetriche per i quali ancora non sono state previste ancora procedure di assunzione, compresi autisti e addetti alla cucina – riferisce la segreteria provinciale Fp Cgil insieme ai delegati Rsu/Rsa-. Urge intervento rapido anche per i tecnici di laboratorio per i quali è stato bandito un concorso quasi un anno fa e si procede con estrema e colpevole lentezza”.</i>
      </p>
    </article>
  </body>
</html>