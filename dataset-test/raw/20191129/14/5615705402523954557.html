<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205039-putin-ta-zelenskij-pid-chas-zustrichi-v-parizhi-mozhut-obgovoriti-tranzit-gazu-kreml"/>
    <meta property="og:site_name" content="Mind UA"/>
    <meta property="article:published_time" content="2019-11-29T14:14:00+00:00"/>
    <meta property="og:title" content="Путін та Зеленський під час зустрічі в Парижі можуть обговорити транзит газу – Кремль"/>
    <meta property="og:description" content="Цього тижня РФ та Україна вперше після початку переговорів про продовження контракту на транзит газу провели двосторонню зустріч"/>
  </head>
  <body>
    <article>
      <h1>Путін та Зеленський під час зустрічі в Парижі можуть обговорити транзит газу – Кремль</h1>
      <h2>Цього тижня РФ та Україна вперше після початку переговорів про продовження контракту на транзит газу провели двосторонню зустріч</h2>
      <address>
        <time datetime="2019-11-29T14:14:00+00:00">29 Nov 2019, 14:14</time>
      </address>
      <p>Президент Росії Владімір Путін і президент Володимир Зеленський можуть обговорити поставки газу, коли зустрінуться в Парижі 9 грудня. Про це  повідомив прессекретар Путіна Дмитро Пєсков, передає <a href="https://ru.reuters.com/article/topNews/idRUKBN1Y317Z-ORUTP">Reuters</a>.</p>
      <p>Лідери України, Німеччини, Франції та Росії домовилися зустрітися 9 грудня в Парижі, в так званому «нормандському форматі», щоб обговорити подальші кроки для відновлення миру на Україні.</p>
      <p>Зеленський раніше говорив, що на зустрічі хотів би узгодити конкретні терміни звільнення районів Донбасу, захоплених проросійськими сепаратистами, звільнення українських полонених і проведення місцевих виборів.</p>
      <p>Цього тижня Росія і Україна вперше після початку переговорів про продовження контракту на транзит газу <a href="https://mind.ua/news/20205012-ministri-energetiki-ukrayini-ta-rf-obgovorili-tranzit-gazu">провели двосторонню зустріч.</a></p>
      <p>Сторони обговорили можливість підписання договору відповідно до європейських правил. Також вони домовились активізувати роботу.</p>
      <p>До цього, як повідомлялось, Путін та Зеленський мали телефонну розмову, під час якої лідери «детально обговорили <a href="https://mind.ua/news/20204889-zelenskij-pogovoriv-po-telefonu-z-putinim">газову проблематику</a>, включно із питанням щодо продовження транзиту і відновлення прямих поставок російського газу в Україну».</p>
      <p>Раніше міністр закордонних справ Росії Сергій Лавров заявив, що Москва на саміті «нормандської четвірки», який відбудеться в Парижі 9 грудня, закличе Київ до <a href="https://mind.ua/news/20204955-u-kremli-rozpovili-chogo-vimagatime-moskva-pid-chas-normandskogo-samitu">прямого діалогу з Донбасом.</a></p>
      <related>
        <h4>Також читайте</h4>
        <a href="https://mind.ua/news/20205029-zelenskij-pidpisav-zakon-pro-gts"/>
        <a href="https://mind.ua/news/20204998-makron-vidhiliv-zaproponovanij-rosieyu-moratorij-na-rozmishchennya-rsmd-u-evropi"/>
        <a href="https://mind.ua/news/20204977-vsuperech-politici-nato-makron-gotovij-domovlyatisya-z-putinim-pro-moratorij-na-rozmishchennya-rsmd"/>
      </related>
    </article>
  </body>
</html>