<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/29/844940"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T14:41:00+00:00"/>
    <meta property="og:title" content="স্ত্রী তান্নাকে নিয়ে অভিনয়ে আগুন"/>
    <meta property="og:description" content="গানের পাশাপাশি দুই দশকেরও বেশি সময় ধরে অভিনয় করছেন আগুন। এবার প্রথমবারের মতো স্ত্রী তান্নাকে নিয়ে ক্যামেরার সামনে দাঁড়ালেন তিনি। দুজনকে একসঙ্গে দেখা যাবে ধারাবাহিক ‘মিষ্টিপান’-এ।  আজ থেকে প্রতি শুক্র ও রবিবার রাত ৯টা ৩৫ মিনিটে চ্যানেল আইতে প্রচার হবে ধারাবাহিকটি। ফরিদুর রেজা সাগরের গল্পে নাটকটির চিত্রনাট্য ও পরিচালনা করেছেন সুমন ধর।  ধারাবাহিকটিতে ঢাকা শহরের ইতিহাস ও ঐতিহ্য উঠে এসেছে। চারটি খুনের ঘটনার মধ্য দিয়ে এগিয়েছে গল্প। এতে টিভি সাংবাদিকের চরিত্রে অভিনয় করেছেন আগুনের স্ত্রী তান্না খান।  আগুন, তান্না ছাড়াও নাটকটিতে আরো আছেন তারিক আনাম খান, সাদিয়া ইসলাম মৌ প্রমুখ। ধারাবাহিকটি উপভোগের মাধ্যমে কুইজের উত্তর দিয়ে আকর্ষণীয় পুরস্কার জেতার পাশাপাশি রয়েছে চ্যানেল আইয়ের ‘তারকাকথন’-এ অংশগ্রহণের সুযোগ।"/>
  </head>
  <body>
    <article>
      <h1>স্ত্রী তান্নাকে নিয়ে অভিনয়ে আগুন</h1>
      <address><time datetime="2019-11-29T14:41:00+00:00">29 Nov 2019, 14:41</time> by <a rel="author">রংবেরং প্রতিবেদক</a></address>
      <p>গানের পাশাপাশি দুই দশকেরও বেশি সময় ধরে অভিনয় করছেন আগুন। এবার প্রথমবারের মতো স্ত্রী তান্নাকে নিয়ে ক্যামেরার সামনে দাঁড়ালেন তিনি। দুজনকে একসঙ্গে দেখা যাবে ধারাবাহিক ‘মিষ্টিপান’-এ। </p>
      <p>আজ থেকে প্রতি শুক্র ও রবিবার রাত ৯টা ৩৫ মিনিটে চ্যানেল আইতে প্রচার হবে ধারাবাহিকটি। ফরিদুর রেজা সাগরের গল্পে নাটকটির চিত্রনাট্য ও পরিচালনা করেছেন সুমন ধর। </p>
      <p>ধারাবাহিকটিতে ঢাকা শহরের ইতিহাস ও ঐতিহ্য উঠে এসেছে। চারটি খুনের ঘটনার মধ্য দিয়ে এগিয়েছে গল্প। এতে টিভি সাংবাদিকের চরিত্রে অভিনয় করেছেন আগুনের স্ত্রী তান্না খান। </p>
      <p>আগুন, তান্না ছাড়াও নাটকটিতে আরো আছেন তারিক আনাম খান, সাদিয়া ইসলাম মৌ প্রমুখ। ধারাবাহিকটি উপভোগের মাধ্যমে কুইজের উত্তর দিয়ে আকর্ষণীয় পুরস্কার জেতার পাশাপাশি রয়েছে চ্যানেল আইয়ের ‘তারকাকথন’-এ অংশগ্রহণের সুযোগ।</p>
    </article>
  </body>
</html>