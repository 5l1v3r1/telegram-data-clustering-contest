<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/merkelova-prvi-put-u-poseti-ausvicu/"/>
    <meta property="og:site_name" content="Krstarica"/>
    <meta property="article:published_time" content="2019-11-29T14:48:00+00:00"/>
    <meta property="og:title" content="Merkelova prvi put u poseti Aušvicu"/>
    <meta property="og:description" content="BERLIN - Nemačka kancelarka Angela Merkel posetiće Aušvic prvi put narednog petka, a uoči 75.godišnjice od oslobođenja tog zloglasnog logora od nacista,"/>
  </head>
  <body>
    <article>
      <h1>Merkelova prvi put u poseti Aušvicu</h1>
      <address><time datetime="2019-11-29T14:48:00+00:00">29 Nov 2019, 14:48</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/522364-750x430.jpg"/>
        <figcaption>Foto: Tanjug</figcaption>
      </figure>
      <p>BERLIN – Nemačka kancelarka Angela Merkel posetiće Aušvic prvi put narednog petka, a uoči 75.godišnjice od oslobođenja tog zloglasnog logora od nacista, saopštio je danas njen portparol.</p>
      <p>Prema pisanju nemačkog portala „Lokal“, Merkel će biti treća kancelarka, posle Helmuta Šmita i Helmuta Kola koja će da otputuje na mesto gde su nacisti napravili logor nakon okupacije Poljske tokom Drugog sveskog rata.</p>
      <p>Ona će u Aušvicu prisustvovati minuti ćutanja kod takozvanog Crnog zida, gde su logoraši bili ubijani, nakon čega će održati govor.</p>
      <p>Najvljeno je da će događaju prisustvovati i premijer Poljske Mateuš Moravjecki.</p>
      <p>Merkelova stiže na poziv Fondacije Aušvic-Birkenau, koja obeležava deset godina od osnivanja.</p>
      <p>Uoči posete, ona i premijeri 16 nemačkih saveznih država doniraće 60 miliona evra za finansiranje fondacije.</p>
      <p>Logor Aušvic, sa ubijenih milion Jevreja u periodu između 1940. i 1945. godine, postao je simbol genocida nad Jevrejima u Drugom svetskom ratu.</p>
      <p>(Tanjug)</p>
    </article>
  </body>
</html>