<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/29/654304/"/>
    <meta property="og:site_name" content="Економічна правда"/>
    <meta property="article:published_time" content="2019-11-29T14:56:00+00:00"/>
    <meta property="og:title" content="Зміна законів і розбудова IT-інфраструктури: у Мін'юсті розповіли, як боротимуться з рейдерством"/>
    <meta property="og:description" content="Міністерство юстиції планує побороти рейдерські захоплення власності шляхом зміни законодавства, розбудови IT-інфрастуктури та перезавантаження персоналу в органах реєстрації."/>
  </head>
  <body>
    <article>
      <h1>Зміна законів і розбудова IT-інфраструктури: у Мін'юсті розповіли, як боротимуться з рейдерством</h1>
      <address>
        <time datetime="2019-11-29T14:56:00+00:00">29 Nov 2019, 14:56</time>
      </address>
      <p>Міністерство юстиції планує побороти рейдерські захоплення власності шляхом зміни законодавства, розбудови IT-інфрастуктури та перезавантаження персоналу в органах реєстрації.</p>
      <p>Про це заявив голова міністерства Денис Малюська, <a href="https://www.kmu.gov.ua/news/denis-malyuska-notariusi-mozhut-otrimati-pravo-reyestruvati-shlyubi-i-rozluchennya">передає</a> пресслужба уряду.</p>
      <p>"З першого вересня було зроблено величезну кількість роботи, ще більше ми плануємо зробити до кінця цього року. У нас є 3 напрями, за якими ми боремось з рейдерством.</p>
      <p>Перший – це перезавантаження персоналу. Другий – удосконалення законодавства, яке містить багато прогалин та недоліків. Третій – розбудова ІТ інфраструктури: впровадження ризик модулів, MobileID та інших сучасних технологій, що знизить ризики незаконного втручання людини в систему", – розповів міністр.</p>
      <p>За його словами, за перші місяці роботи було реалізовано 12 пунктів із 22 дорожньої карти з протидії рейдерству.</p>
      <p>Він також зазначив, що більше половини пріоритетів роботи відомства направлені саме на боротьбу з рейдерством.</p>
      <p>Економічна правда</p>
    </article>
  </body>
</html>