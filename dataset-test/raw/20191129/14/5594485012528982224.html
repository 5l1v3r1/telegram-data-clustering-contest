<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/dvoyniyat-ubiets-ot-plovdiv-se-razplaka-v-sda-no-magistratite-ne-se-smilikha_news712105.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-29T14:49:00+00:00"/>
    <meta property="og:title" content="Двойният убиец от Пловдив се разплака в съда, но магистратите не се смилиха"/>
    <meta property="og:description" content="Вдовицата на убития Христо през цялото време плачеше, а нейна приятелка държеше ръката ѝ и я успокояваше"/>
  </head>
  <body>
    <article>
      <h1>Двойният убиец от Пловдив се разплака в съда, но магистратите не се смилиха</h1>
      <h2>Вдовицата на убития Христо през цялото време плачеше, а нейна приятелка държеше ръката ѝ и я успокояваше</h2>
      <address>
        <time datetime="2019-11-29T14:49:00+00:00">29 Nov 2019, 14:49</time>
      </address>
      <p>https://blitz.bg/kriminalni/dvoyniyat-ubiets-ot-plovdiv-se-razplaka-v-sda-no-magistratite-ne-se-smilikha_news712105.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1575030850-yy2.jpg"/>
        <figcaption>Снимка: БЛИЦ</figcaption>
      </figure>
      <p><b>Обвиненият в двойно убийство на чичо си и на първия си братовчед Йордан Такова от Пловдив остава в ареста. Това реши Окържният съд в Пловдив преди минути.</b><br/> <br/>В последнитеа си думи Таков се разплака със сълзи и каза: „Съжалявам. Нямах избор. Само Господ ми помогна, иначе няма да съм тук. Беше ужасно и страшно.<br/> <br/>Ако можех да променя нещо, но нямах избор. Аз познавам тези хора много добре. Искам да ме пуснете под домашен арест, защото има опасност за семейството ми“.<br/> <br/>Съдът обаче го остави в ареста.<br/> <br/>По време на процеса държавното обвинение заяви, че убийството е извършено умишлено, а не при самоотбрана, както твърди обвиняемият.<br/><br/>Прокурорът каза, че няма как да е неизбежна самоотбрана при положение, че в областта на малкия мозък на жертвите има наранявания от твърд предмет и кръвоизлив при бащата Васил.<br/> <br/>Защитата в лицето на адвокат Стефан Левашки определи историята като тежка, роднинска и каза, че има свидетел - работник във фирмата, който е дал показания, че бащата и синът са нападнали и били убиеца си Йордан Таков.<br/> <br/>Първоначално свидетелят е видял как синът и братовчед му се бият, после се е намесил и бащата на Христо, но вместо да ги разтърве, той също започнал да удрвя племенника си Йордан.<br/> <br/>Свидетелят е казал още, че убиецът е бил налаган с ламарина. Според адокат Левашки, клиентът му твърдял, че братовчед му Христо е на транквиланти и има биполярно разстройство.<br/> <br/>Преди седмици, когато пак се карали и се били, бил изпаднал в депресия, а по време на убийството бил в много превъзбудено състояние.<br/> <br/>Според Левашки, общата фирмата на тримата не имала финансови проблеми, както беше тиражирано в началото. Имало е пререкание за 600-700 кг кафе, които са стрували между 700 и 800 лв.<br/> <br/>Защитата на почернентото семейство в лицето на адвокат Божуков и Зоя Тошкова съобщи пред БЛИЦ, че няма как убийството да е извършено при самоотбрана при положение, че експертиза е показала, че бащата Васил е бил прострелян, когато е бил по гръб в легнало положение.<br/> <br/>В залата бяха вдовицата и по-голямото дете на Христо. Вдовицата през цялото време плачеше, а нейна приятелка държеше ръката ѝ и я успокояваше.<br/> <br/>Мярката за неотклонение може да бъде обжалвана следващата седмица пред Апелативен съд-Пловдив.<br/><br/><b>Кристина ИВАНОВА, БЛИЦ </b></p>
    </article>
  </body>
</html>