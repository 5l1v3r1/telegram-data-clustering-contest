<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/gabriela-firea/primar-bucuresti/firea-il-ameninta-pe-citu-cu-instanta-il-somez-pe-ministrul-finantelor-sa-nu-abuzeze-de-functia-pe-care-o-detine-1587716"/>
    <meta property="og:site_name" content="Ziare.com"/>
    <meta property="article:published_time" content="2019-11-29T14:54:00+00:00"/>
    <meta property="og:title" content="Firea il ameninta pe Citu cu instanta: Il somez pe ministrul Finantelor sa nu abuzeze de functia pe care o detine"/>
    <meta property="og:description" content="Primarul general al Capitalei, Gabriela Firea, l-a somat, vineri, pe ministrul Finantelor, Florin Citu, sa nu ''abuzeze'' de functia pe care o detine, impartind banii romanilor ''in mod discretionar'', si a avertizat ca, daca va fi necesar, va apela la calea instantei."/>
  </head>
  <body>
    <article>
      <h1>Firea il ameninta pe Citu cu instanta: Il somez pe ministrul Finantelor sa nu abuzeze de functia pe care o detine</h1>
      <address>
        <time datetime="2019-11-29T14:54:00+00:00">29 Nov 2019, 14:54</time>
      </address>
      <p>
        <b>Primarul general al Capitalei, Gabriela Firea, l-a somat, vineri, pe ministrul Finantelor, Florin Citu, sa nu "abuzeze" de functia pe care o detine, impartind banii romanilor "in mod discretionar", si a avertizat ca, daca va fi necesar, va apela la calea instantei.</b>
      </p>
      <p>Firea a reactionat la o serie de afirmatii facute joi seara de Citu, conform carora Primaria Bucuresti ar fi primit suma solicitata de 62 de milioane de lei la rectificarea bugetara daca si-a fi argumentat cererea.</p>
      <p>"Condamn ferm abordarea ministrului Finantelor, Florin Vasile Citu, care a impartit banii publici la rectificarea bugetara dupa un singur criteriu: sa raspunda strict intereselor politice. Il somez pe domnul Citu sa nu abuzeze de functia pe care vremelnic o detine, impartind banii publici ai romanilor in mod discretionar. Ne vom apara si in instanta, daca va fi necesar. Rectificarea aprobata ieri de Guvern ii condamna pe bucuresteni la lipsa de finantare a unor servicii publice de maxima importanta.</p>
      <p>Nu voi permite ca lucrurile sa ramana asa. Cetatenii trebuie sa cunoasca adevarul. Ma ofer sa ii fac cadou domnului ministru, pentru inceput de mandat, un curs de management performant in administratie, pentru ca declaratiile dumnealui arata clar ca are nevoie sa stapaneasca notiunile de baza ale procedurilor administrative. Nu cerem banii nimanui, solicitam banii bucurestenilor, pe care acestia ii platesc prin impozite si taxe. Si contribuie cu 25% la PIB-ul tarii", a scris Firea, pe Facebook.</p>
      <p>Ea a adaugat ca Primaria Capitalei este singura din tara care nu incaseaza impozite si taxe locale, acestea mergand catre cele sase sectoare. "Prin lege, bugetul PMB este alimentat de la Ministerul de Finante, din impozitul pe venit", a explicat Gabriela Firea.</p>
      <p>
        <b>Citeste si:</b>
      </p>
      <ul>
        <li>
          <a href="http://www.ziare.com/gabriela-firea/primar-bucuresti/firea-s-a-suparat-si-pe-noul-guvern-din-cauza-banilor-nevoile-bucurestenilor-sunt-ignorate-1587604">Firea s-a suparat si pe noul Guvern din cauza banilor: Nevoile bucurestenilor sunt ignorate!</a>
        </li>
        <li>
          <a href="http://www.ziare.com/florin-citu/ministrul-finantelor/citu-ii-raspunde-primarului-firea-a-primit-bani-la-rectificarea-trecuta-si-nu-i-a-cheltuit-1587625">Citu ii raspunde primarului Firea: A primit bani la rectificarea trecuta si nu i-a cheltuit</a>
        </li>
      </ul>
    </article>
  </body>
</html>