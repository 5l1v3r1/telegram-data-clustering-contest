<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/atac-in-londra-bilantul-pana-la-aceasta-ora-este-vorba-despre-un-incident-major-18632333"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-29T14:55:10+00:00"/>
    <meta property="og:title" content="Atac în Londra: bilanţul până la această oră. ”Este vorba despre un incident major”"/>
    <meta property="og:description" content="Cel puţin cinci persoane au fost rănite în atacul produs vineri în centrul Londrei, au declarat surse din cadrul Poliţiei citate de postul Sky News."/>
  </head>
  <body>
    <article>
      <h1>Atac în Londra: bilanţul până la această oră. ”Este vorba despre un incident major”</h1>
      <address><time datetime="2019-11-29T14:55:10+00:00">29 Nov 2019, 14:55</time> by <a rel="author" href="https://www.zf.ro/autor/mihai-draghici" target="_blank">Mihai Draghici</a></address>
      <p>Cel puţin cinci persoane au fost rănite în atacul produs vineri în centrul Londrei, au declarat surse din cadrul Poliţiei citate de postul Sky News.</p>
      <p>Serviciile de urgenţă au anunţat că este vorba de "un incident major".</p>
      <p>Perimetrul situat în jurul Podului Londrei a fost izolat de agenţii forţelor de ordine.</p>
      <p>Agenţi de poliţie au împuşcat mortal, vineri după-amiază, un individ suspect, în centrul oraşului britanic Londra, afirmă surse din cadrul serviciilor de securitate.</p>
      <p>Incidentul a avut loc pe Podul Londrei din centrul capitalei britanice, au declarat surse citate de postul Sky News.</p>
      <p>Conform agenţiei Reuters, suspectul a fost împuşcat după ce a comis un atac cu un cuţit în care a fost rănită cel puţin o persoană.</p>
      <p>"Poliţia a fost solicitată la ora 13.58 (15.58, ora României) în zona Podului Londrei. Au fost chemaţi şi angajaţi ai Serviciului de ambulanţă. Un bărbat a fost reţinut. Mai multe persoane au fost rănite", a transmis Poliţia metropolitană londoneză.</p>
    </article>
  </body>
</html>