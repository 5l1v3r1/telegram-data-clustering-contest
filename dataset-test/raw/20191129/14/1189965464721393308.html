<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/261076/o-mikros-panagiotis-rafail-einai-kala-kai-anarronei-to-minyma-ton-gonion-sto-facebook"/>
    <meta property="og:site_name" content="LiFO"/>
    <meta property="article:published_time" content="2019-11-29T14:16:00+00:00"/>
    <meta property="og:title" content="Ο μικρός Παναγιώτης Ραφαήλ είναι καλά και αναρρώνει - Το μήνυμα των γονιών στο Facebook"/>
    <meta property="og:description" content="Με ένα μήνυμά τους στη σελίδα τους στο Facebook οι γονείς του Παναγιώτη Ραφαήλ ενημέρωσαν για την εξέλιξη της υγείας του"/>
  </head>
  <body>
    <article>
      <h1>Ο μικρός Παναγιώτης Ραφαήλ είναι καλά και αναρρώνει - Το μήνυμα των γονιών στο Facebook</h1>
      <h2>Με ένα μήνυμά τους στη σελίδα τους στο Facebook οι γονείς του Παναγιώτη Ραφαήλ ενημέρωσαν για την εξέλιξη της υγείας του</h2>
      <address><time datetime="2019-11-29T14:16:00+00:00">29 Nov 2019, 14:16</time> by <a rel="author">NEWSROOM</a></address>
      <p>
        <b>Οι γονείς του <a href="https://www.lifo.gr/tags/%CE%A0%CE%B1%CE%BD%CE%B1%CE%B3%CE%B9%CF%8E%CF%84%CE%B7%CF%82+%CE%A1%CE%B1%CF%86%CE%B1%CE%AE%CE%BB">Παναγιώτη Ραφαήλ</a> ενημέρωσαν για την εξέλιξη της υγείας του με μία ανάρτηση στο Facebook που συνοδεύτηκε από μία φωτογραφία του παιδιού στη <a href="https://www.lifo.gr/tags/%CE%92%CE%BF%CF%83%CF%84%CF%8E%CE%BD%CE%B7">Βοστώνη</a>.</b>
      </p>
      <p>«Σήμερα η Αμερική γιορτάζει την ημέρα των ευχαριστιών. Βρήκαμε λοιπόν την ευκαιρία να σας ευχαριστήσουμε για άλλη μια φορά που χάρη στην αγάπη σας και την δύναμη σας καταφέραμε να είμαστε εδώ», αναφέρουν οι γονείς του Παναγιώτη Ραφαήλ μέσα από τη σελίδα τους στο Facebook. «Αυτή η νίκη ανήκει στον καθένα από σας που ξόδεψε χρήμα, χρόνο και σκέψη για να μας υποστηρίξει» γράφουν και προσθέτουν ότι «ο Παναγιώτης Ραφαήλ είναι καλά, διανύουμε την αναμενόμενη περίοδο ανάρρωσης». «Σας ευχαριστούμε για όλα! Πολλά φιλιά από τον μικρό σας ήρωα», καταλήγει η ανάρτηση.</p>
      <p>Υπενθυμίζεται ότι νωρίτερα τον Νοέμβριο ο μικρός Παναγιώτης Ραφαήλ ολοκλήρωσε την πειραματική γονιδιακή θεραπεία, στη Βοστώνη. <a href="https://www.lifo.gr/now/world/260232/panagiotis-rafail-yparxei-elpida-to-minyma-toy-ellina-giatroy-apo-ti-vostoni">Με δηλώσεις του ο επικεφαλής γιατρός ανέφερε ότι η ομάδα θα έχει μια πρώτη εικόνα για τα αποτελέσματα της θεραπείας, σε περίπου τρεις </a>μήνες.</p>
    </article>
  </body>
</html>