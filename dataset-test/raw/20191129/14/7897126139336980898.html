<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4997030-semeyde-r-t-ysh-prezident-k-n-ne-arnal.html"/>
    <meta property="og:site_name" content="zakon.kz"/>
    <meta property="article:published_time" content="2019-11-29T14:29:00+00:00"/>
    <meta property="og:title" content="Семейде ҚР Тұңғыш Президенті күніне арналған &quot;Біздің №1&quot; облыстық жастар форумы аяқталды"/>
    <meta property="og:description" content="Семей қаласының Электротехникалық колледжінің 4 курс студенті Исажан Раисов &quot;Жылдың студенттік көшбасшысы' болып танылды."/>
  </head>
  <body>
    <article>
      <h1>Семейде ҚР Тұңғыш Президенті күніне арналған "Біздің №1" облыстық жастар форумы аяқталды</h1>
      <h2>Семей қаласының Электротехникалық колледжінің 4 курс студенті Исажан Раисов "Жылдың студенттік көшбасшысы' болып танылды.</h2>
      <address>
        <time datetime="2019-11-29T14:29:00+00:00">29 Nov 2019, 14:29</time>
      </address>
      <p><b>Облыстық форумның салтанатты жабылу рәсімі Абай атындағы театрда өтті. Бұл жерде облыс әкімінің "Мемлекеттік жастар саясатын іске асыруға қосқан үлесі үшін" сыйлығының әр номинациялардағы ең үздік жастар өкілдері марапатталды. Марапаттарды облыс әкімі атынан Семей қаласының әкімі Ермак Сәлімов және ШҚО Ішкі саясат басқармасының басшысы Ирина Смит табыстады</b>, деп хабарлайды <a href="https://kaz.zakon.kz/">zakon.kz</a>.</p>
      <p>Семей қаласының Электротехникалық колледжінің 4 курс студенті Исажан Раисов "Жылдың студенттік көшбасшысы' болып танылды. Исажан-облыстық, республикалық және халықаралық конференцияларға, дөңгелек үстелдерге, семинарлар мен спорттық іс-шараларға белсенді түрде қатысады. 2018 жылдан бастап WorldSkills қозғалысының қатысушысы атанды.</p>
      <figure>
        <img src="https://static.zakon.kz/uploads/posts/2019-11/1575016224_82edc393-463d-434c-8ea0-a7766d5e42de.jpg"/>
      </figure>
      <p>" WorldSkillsShygys -2018" аймақтық чемпионатының "Мехатроника" және "WorldSkillsKazakhstan 2018" республикалық турының "Ұшқышсыз ұшу жүйелерін пайдалану" және "Мехатроника"біліктілігі бойынша жеңімпазы. "Мехатроника" құзырындағы "WorldSkills Kazan - 2019" жұмысшы мамандықтары бойынша әлем чемпионатының қатысушысы және кәсіпқойлығы үшін чемпионат медалінің иегері.</p>
      <p>"Жылдың жастар көшбасшысы" номинациясы бойынша "Жаңғыру жолы"Қазақстан халқы Ассамблеясының жастар қозғалысы аймақтық филиалының жетекшісі Равиль Юнусов (Өскемен қаласы) үздік деп танылды. Ол Өскемен қаласы бойынша жастар мәслихатының депутаты. Равиль 20 жыл бойы Достық үйінің белсенді мүшесі, Қазақстан халқы Ассамблеясының мүшесі, "Вайнах"шешен-ингуш хореографиялық ансаблінің көркемдік жетекшісі болып табылады. Қазақстандағы терроризм мен экстремизмге қарсы іс-қимыл жөніндегі жастар ұйымының спикері. 2019 жылы Өскемен, Риддер және Алтай қалаларында, сондай-ақ Глубокое, Катонқарағай және Шемонаиха аудандарында іске асырылған "Көшбасшының қалыптасу жолы" семинар-тренингінің авторы.</p>
      <figure>
        <img src="https://static.zakon.kz/uploads/posts/2019-11/1575016151_84ce2995-1741-43e0-b34b-fbc11f599446.jpg"/>
      </figure>
      <p>"Жас отбасы" номинациясы бойынша Шемонайха ауданының Сейлхановтар отбасы жеңіске жетті. Нұргүл мен Әлібек алты, үш және бір жарым жастағы үш ұл тәрбиелеп отырған жанұя. Сейілхановтар отбасы тату және қоғамдық өмірде белсенді. Әлібек пен Нұргүл дуэтте ән шырқайды.</p>
      <p>Нұргүл Шемонайха қаласының №4 орта мектебінде физика пәнінің мұғалімі болып жұмыс істейді. Сонымен қатар Шемонайха ауданының жастар мәслихатының депутаты болып табылады. Оның бастамасы бойынша жыл сайын теміржол паркі мен балалар алаңдарын тазалау бойынша сенбіліктер өткізіледі. Әлібек - "Қазақстан темір жолы" акционерлік қоғамының қызметкері, сондай-ақ өз кәсіпорнының қоғамдық өміріне белсене қатысады.</p>
      <figure>
        <img src="https://static.zakon.kz/uploads/posts/2019-11/1575016227_86c6dc84-6b8f-44a0-b19c-3dd571beeb6c.jpg"/>
      </figure>
      <p>Жылдың жас журналистері болып Алина Радионова мен Талғатжан Мұхамадиев үздік деп танылды. Алина "Шығыс Ақпарат"ЖШС ШҚО Аймақтық коммуникация қызметінің SMM-департаментінің контент-редакторы болып жұмыс істейді. Ол жалпы саны 4,2 млн.жазылушылары бар INSTAGRAM, facebook, Вконтакте әлеуметтік желілеріндегі ең ірі өңірлік интернет-қоғамдастықтардың жұмысына жетекшілік етеді.</p>
      <p>Талғатжан Мұхамадиев-облыстық "Менің өлкем" газетінің бас редакторы, buqara.kz сайтының тілшісі.</p>
      <p>"Үркер-2019" ұлттық конкурсының және "Nur Otan" партиясының "Nur Sunqar" байқауының қатысушысы. "Қоғам дауысы" номинациясы бойынша Шығыс Қазақстан облысы әкімінің ІІІ дәрежелі дипломының иегері.</p>
      <p>"Семей Жастар Ассамблеясы"жылдың үздік жастар ұйымы болып танылды. Жастар Ассамблеясы өз қызметін 2011 жылы бастаған. Осы уақыт ішінде бірлестік облыстағы мемлекеттік жастар саясатын жүзеге асыруға қомақты үлес қосты. Семей қаласының Жастар Ассамблеясы әлеуметтік маңызы бар іс-шараларды ұйымдастыру және өткізу бойынша жаңа идеялармен және бастамалармен ерекшеленеді. 2019 жылы Қазақстандағы жастар жылы аясында, Ассоциация Семей қаласында жастардың қатысуымен бірқатар іс – шаралар өткізді. Олар "Шуақты шаңырақ" жас отбасылар байқауы, "Жігіт сұлтаны-2015" байқауы, "Арыс, біз біргеміз" акциясы, "Жігерлі жастар-ауылға!" жобасы.", "Салауатты ұлт – салауатты ұрпақ" қайырымдылық марафоны.</p>
      <figure>
        <img src="https://static.zakon.kz/uploads/posts/2019-11/1575016242_98ce1008-467c-40b0-899e-1e54c968155f.jpg"/>
      </figure>
      <p>"Жас Кәсіпқой" номинациясы бойынша Усть-Таловка кентінің тұрғыны Елена Адонина үздік атанды. Елена "Востокцветмет"ЖШС Артемьев өндірістік кешені персонал қызметінің еңбек қауіпсіздігін және еңбекті қорғауды оқыту бойынша маман болып жұмыс істейді. Елена волейбол бойынша Қазақстан Республикасының екі дүркін күміс жүлдегері. Елена "Востокцветмет" ЖШС басшылығының аудандық облыстық спорттық-бұқаралық іс-шараларға белсенді қатысқаны және салауатты өмір салтын насихаттағаны үшін алғыс хаттарымен марапатталды.</p>
      <p>"Қамқор бол" Жастар акциясы - бұл Сәрсен Аманжолов атындағы ШҚМУ студенттерімен өткізілген қайырымдылық іс - шаралар сериясы. Бір ай ішінде жастар жәрмеңкелер мен "донор бол" акциясын өткізді.</p>
      <p>Жиналған қаражат көпбалалы және аз қамтылған отбасыларына, жалғызбасты ардагерлерге, балалар үйлері мен қарттар үйлеріне көмек көрсету үшін пайдаланылды. Материалдық көмектен басқа, ардагерлер мен аз қамтылған, көпбалалы отбасыларға шаруашылық бойынша көмек көрсетілді. Сонымен қатар, университеттің Жастар ісі жөніндегі комитеті студенттер үйінде тұратын оқушылар үшін футболдан жарыстар мен Жайдарман ойынын ұйымдастырды.</p>
      <p>Семей қаласының әкімі Ермак Сәлімов форумға қатысушыларды Тұңғыш Президент күнімен құттықтады.</p>
      <blockquote>- Біздің жастарымыздың үлкен болашағы бар. Ал, бұл жастар форумы бәсекеге лайықты ауысым бар екенін көрсетті. Жастар көптеген креативті идеяларды ұсынып, оларды іске асыруда. Келесі жыл баршамыз біз үшін маңызы бар Абайдың 175 жылдығын тойлаймыз. Осы айтулы шарада сіздер белсенділік танытасыздар деп сенемін. Мен сіздерді құттықтаймын және барлық бастамаларға сәттілік тілеймін, - деді Ермак Сәлімов.</blockquote>
      <p>Форум мерекелік концертпен қорытындыланды.</p>
    </article>
  </body>
</html>