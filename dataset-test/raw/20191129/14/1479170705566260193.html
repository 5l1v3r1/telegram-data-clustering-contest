<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber3.com/dunya/abd/yilin-ogretmeni-ogrencisiyle-cinsel-iliskiye-girdi-haberi-5061798"/>
    <meta property="og:site_name" content="Haber3"/>
    <meta property="article:published_time" content="2019-11-29T14:58:00+00:00"/>
    <meta property="og:title" content="''Yılın öğretmeni'' öğrencisiyle cinsel ilişkiye girdi"/>
    <meta property="og:description" content="Amerika Birleşik Devletleri'nde yaşanan öğretmen-öğrenci skandallarına bir yenisi daha eklendi. &quot;Yılın öğretmeni&quot; seçilen bir fen bilgisi öğretmeni öğrencisiyle iki kez cinsel ilişkiye girdi."/>
  </head>
  <body>
    <article>
      <h1>''Yılın öğretmeni'' öğrencisiyle cinsel ilişkiye girdi</h1>
      <h2>Amerika Birleşik Devletleri'nde yaşanan öğretmen-öğrenci skandallarına bir yenisi daha eklendi. "Yılın öğretmeni" seçilen bir fen bilgisi öğretmeni öğrencisiyle iki kez cinsel ilişkiye girdi.</h2>
      <address><time datetime="2019-11-29T14:58:00+00:00">29 Nov 2019, 14:58</time> by <a rel="author">Haber3</a></address>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
      <p>
        <b>ABD'de öğretmen ile öğrenci arasında yaşanan uygunsuz ilişkilere bir yenisi eklendi. Bu kez ödüllü bir fen bilgisi öğretmeni, öğrencisi ile ilişkiye girdi.</b>
      </p>
      <p>Randi Chaverria ödüllü öğretmenin adı, çalıştığı lisedeki bir cinsel ilişki skandalına karıştı.</p>
      <p>Akılalmaz olay, ABD'nin Teksas eyaletindeki Round Rock Lisesi'nde meydana geldi. 36 yaşındaki Fen Bilimleri öğretmeninin bir öğrencisiyle cinsel ilişkiye girdiği ortaya çıktı.</p>
      <p>Randi Chaverria adlı öğretmen, öğrencisiyle sınıfta ilişkiye girdiği iddiasıyla tutuklandı.</p>
      <p>Daha önce "Yılın Öğretmeni" seçilen ve okul müdürü tarafından ödül verilen 36 yaşındaki öğretmenin yarıyıl tatilinde çıplak fotoğraflarını mesaj yoluyla öğrencisine gönderdiği belirtildi.</p>
      <p>Geçen yıl Mayıs ayında yılın öğretmeni ödülünün sahibi olan Chaverria, hakkındaki iddiaların ortaya çıkmasıyla istifasını verdi.</p>
      <p>Ortaya çıkan mesajlarla desteklenen iddialar, öğrencinin, öğretmeni ile ekim ayında sınıfta iki kez ilişkiye girdiğini açıklamasıyla tüm eyalette yankılandı.</p>
      <p>Hakkında dava açılan öğrtmenin, okul kampüsüne girmesi de yasaklandı. Chaverria, salı günü Teksas Polis Departmanı'na giderek teslim oldu.</p>
      <p>Randi Chaverria, okulda öğrencilerine hazırlattığı projelerle adından söz ettiren bir isimdi.</p>
      <p>Lise öğrencilerine, yaşça küçük öğrencilerle iyi geçinmelerini öğütleyen kadın, onlara hediyeler almaları konusunda da cesaretlendiriyordu.</p>
      <p>Kazandığı ödülü alırken konuşma yapan Chaverria, eğitimdeki en önemli noktanın gelecek nesilleri olumlu bir biçimde şekillendirmek olduğunu vurgulamıştı.</p>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
    </article>
  </body>
</html>