<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/man-hittad-dod-i-polisarrest-5462569.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T14:03:32+00:00"/>
    <meta property="og:title" content="Man hittad död i polisarrest"/>
    <meta property="og:description" content="Olyckor En man avled i polisens arrest i Sundsvall natten till fredag. Dödsfallet utreds nu av polisens avdelning för särskilda utredningar."/>
  </head>
  <body>
    <article>
      <h1>Man hittad död i polisarrest</h1>
      <h2>Olyckor En man avled i polisens arrest i Sundsvall natten till fredag. Dödsfallet utreds nu av polisens avdelning för särskilda utredningar.</h2>
      <address><time datetime="2019-11-29T14:03:32+00:00">29 Nov 2019, 14:03</time> by <a rel="author">TT</a></address>
      <figure>
        <img src="https://img9.ntm.eu/unt/public/img/5462570/1129150513/en-man-har-avlidit-i-polisens?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Bertil Ericson/TT | En man har avlidit i polisens arrest. Arkivbild.</figcaption>
      </figure>
      <blockquote>Det var en person som var omhändertagen med stöd av lagen om berusade personer, LOB, sent i går kväll. Tyvärr hittades personen avliden tidigt på fredagsmorgonen, säger Josef Wiklund, lokalpolisområdeschef i Medelpad, till TT.</blockquote>
      <p>Efter att mannen hittats död spärrades cellen av och kriminaltekniker tillkallades. Anhöriga till den döde underrättades på fredagsförmiddagen. Dödsfallet har anmälts och kommer att utredas av polisens avdelning för särskilda utredningar.</p>
      <blockquote>Att en person mister livet som är under förvar hos polisen är förstås väldigt allvarligt, säger Josef Wiklund.</blockquote>
      <p>Enligt Wiklund ska mannen ha kontrollerats i cellen under natten enligt gängse rutiner.</p>
      <blockquote>Vi följer väldigt noga tillsynsintervallen på samtliga omhändertagna i polisens arrester. Det finns ingenting i dagsläget att anmärka på det. Men det får utredningen visa. Vi är väldigt försiktiga med att göra för mycket utredningsåtgärder just för att det är en särskild avdelning som ska utreda händelser hos polisen.</blockquote>
      <p>Dödsorsaken är inte fastställd.</p>
    </article>
  </body>
</html>