<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2013866/game-thrones-y%C4%B1ld%C4%B1z%C4%B1-rory-mccann-taz%C4%B1-rol%C3%BCn%C3%BC-almadan-%C3%B6nce-%C3%A7ad%C4%B1rda-ya%C5%9Fay%C4%B1p"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="Game of Thrones yıldızı Rory McCann: &quot;Tazı&quot; rolünü almadan önce çadırda yaşayıp yiyecek çalıyordum"/>
    <meta property="og:description" content="Game of Thrones yıldızı Rory McCann, destansı fantastik dizide &quot;Tazı&quot; (The Hound) rolünü almadan önce bir çadırda yaşadığını ve &quot;yiyecek çaldığını&quot; anlattı. 8 sezonun 8'inde de yer alan birkaç oyuncudan biri olan McCann, Game of Thrones Reunion Speci"/>
  </head>
  <body>
    <article>
      <h1>Game of Thrones yıldızı Rory McCann: "Tazı" rolünü almadan önce çadırda yaşayıp yiyecek çalıyordum</h1>
      <h2>Oyuncu dizide rol aldıktan sonra "kaderinin nasıl değiştiğini" anlattı</h2>
      <address>
        <time datetime="2019-11-29T14:15:00+00:00">29 Nov 2019, 14:15</time>
      </address>
      <p>Game of Thrones yıldızı Rory McCann, destansı fantastik dizide "Tazı" (The Hound) rolünü almadan önce bir çadırda yaşadığını ve "yiyecek çaldığını" anlattı.<br/><br/>8 sezonun 8'inde de yer alan birkaç oyuncudan biri olan McCann, Game of Thrones Reunion Special'da (Game of Thrones Buluşması - Özel) kaderi değişmeden önce İzlanda'daki hayat tecrübesinden bahsetti. <br/><br/>McCann sunucu Conan O'Brien'a şunları anlattı:<br/><br/>"Çadırda yaşıyordum, hakikaten bir çadır. Ara sıra da yemek çalıyordum. Sonunda bir iş buldum ve kendimi toparladım fakat sonra bir anda dünyanın en büyük ve en iyi dizisinde oynuyor, şoförlü güzel bir arabayla seyahat ediyordum. Bu, kaderinizin nasıl da değişebileceğini gösteriyor. İnanılmaz."<br/><br/>McCann, “(İzlanda'ya) dönmeyi ve kütüphane cezalarımı ödemeyi de başardım” diye ekledi.<br/><br/>İskoç aktör yolunun  İzlanda'ya nasıl düştüğünü daha önce Daily Record'a şöyle anlatmıştı:<br/><br/>Gerard Butler'la bir Viking filmi çekmiştim ve çekimlerden sonra "ben kalacağım" dedim ve 11 ay boyunca orada kaldım. O zamanlar bir oyunculuk çalışması da yoktu. Ajansa rol alabileceğim bir şey varsa beni aramalarını söylemiştim ama yoktu. Ben de kaldım. Kış geliyordu ve yerel halktan bazıları bana adada çadırda yaşayan tek adam olduğumu söylüyordu. Sonrasında bir ev bulmama yardımcı oldular ve bir marangozda iş buldum.<br/><br/>2 Aralık'ta yayımlanacak Game of Thrones Reunion Special, dizinin tüm bölümlerini kapsayacak  DVD ve Blu-ray setinde yer alacak.<br/><br/><br/><br/> </p>
    </article>
  </body>
</html>