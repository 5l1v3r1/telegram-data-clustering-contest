<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109911-Rekonstrukciyata-na-%20Notr-Dam%20-pochva-v-kraya-na-2020-godina"/>
    <meta property="og:site_name" content="Канал 3"/>
    <meta property="article:published_time" content="2019-11-29T14:58:00+00:00"/>
    <meta property="og:title" content="Реконструкцията на &quot;Нотр Дам&quot; почва в края на 2020 година"/>
    <meta property="og:description" content="Министърът уточни, че трябва да бъде раздигнато скелето, изградено около срутилата се стрела на храмаРеконструкцията на &quot;Нотр Дам&quot; почва в края на 2020 година"/>
  </head>
  <body>
    <article>
      <h1>Реконструкцията на "Нотр Дам" почва в края на 2020 година</h1>
      <h2>Министърът уточни, че трябва да бъде раздигнато скелето, изградено около срутилата се стрела на храмаРеконструкцията на "Нотр Дам" почва в края на 2020 година</h2>
      <address>
        <time datetime="2019-11-29T14:58:00+00:00">29 Nov 2019, 14:58</time>
      </address>
      <p>
        <b>Началото на възстановителните работи на катедралата "Нотр Дам" след априлския пожар се очаква не по-рано от края на 2020 година, заяви френският министър на културата Франк Риестер в ефира на телевизионния канал Би Еф Ем.</b>
      </p>
      <p>Забавянето е свързано с осигуряването на общата безопасност на зданието за строителите."В края на 2020 и началото на 2021 година ще започне реконструкцията, заяви Риестер. Защо не по-рано? Защото на първо място трябва да осигурим безопасността на "Нотр Дам".</p>
      <p>Министърът уточни, че трябва да бъде раздигнато скелето, изградено около срутилата се стрела на храма, трябва да се разчисти зданието от останалите отломки и да се повиши устойчивостта на конструкцията.</p>
      <p>По оценка на Риестер съответните строителни работи трябва да завършат до пролетта на 2020 година. Паралелно с тях ще се подбират проектите за възстановяването на зданието. Ръководителят на културното ведомство не уточни дали става дума за реконструкция в предишния вид на катедралата или ще бъдат създадени по-съвременни конструкции.</p>
      <related>
        <h4>Още по темата</h4>
        <a href="http://kanal3.bg/news/world/europe/108857-Ministar%252C-general-i-arhitekt-se-skaraha-zaradi-%20Notr-Dam%20"/>
        <a href="http://kanal3.bg/news/world/europe/101705-Sadyat-obshtinata-v-Paridz-za-zamarsyavane-s-olovo-sled-podzara-v-Notr-Dam"/>
        <a href="http://kanal3.bg/news/world/europe/101372-270-miliona-evro-za-rekonstrukciyata-na-Notr-Dam"/>
      </related>
    </article>
  </body>
</html>