<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/kultura/pozornica/Sve-za-tebe-ljubavi-14-decembra-u-Jazavcu/571163?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T14:31:00+00:00"/>
    <meta property="og:title" content="&quot;Sve za tebe, ljubavi&quot; 14. decembra u &quot;Jazavcu&quot;"/>
    <meta property="og:description" content="BANJALUKA - Okarakterisana kao jedna od najomiljenijih komedija savremene pozorišne scene, predstava &quot;Sve za tebe, ljubavi&quot;, jubilarno 150. izvođenje doživjeće u Gradskom pozorištu &quot;Jazavac&quot; 14. decembra, s početkom u 20 časova."/>
  </head>
  <body>
    <article>
      <h1>"Sve za tebe, ljubavi" 14. decembra u "Jazavcu"</h1>
      <address><time datetime="2019-11-29T14:31:00+00:00">29 Nov 2019, 14:31</time> by <a rel="author">N.N.</a></address>
      <p>BANJALUKA - Okarakterisana kao jedna od najomiljenijih komedija savremene pozorišne scene, predstava "Sve za tebe, ljubavi", jubilarno 150. izvođenje doživjeće u Gradskom pozorištu "Jazavac" 14. decembra, s početkom u 20 časova.</p>
      <p>"Predstava govori o slučajnom ljubavnom trouglu sa potpuno neočekivanim raspletom, a žanrovski je urnebesna komedija s elementima napetog trilera. 'Sve za tebe, ljubavi' urađena je po istoimenom tekstu italijanskog pisca Alda Nikolaja, a naslovne uloge igraju Mina Lazarević, Pavle Pekić i Srđan Ivanović. Režiser predstave je Ivana Bogićević-Leko", saopštila je agencija "Venturo", koja organizuje banjalučku izvedbu.</p>
      <p>Glavna akterka komada Mina Lazarević je prvakinja Pozorišta na Terazijama i pridruženi član Zvezdara teatra. U svojoj dosadašnjoj karijeri ostvarila je više od 30 pozorišnih uloga, a na malim ekranima je stekla popularnost glumeći u serijama "Porodično blago", "Cvat lipe na Balkanu" i "Bela lađa".</p>
    </article>
  </body>
</html>