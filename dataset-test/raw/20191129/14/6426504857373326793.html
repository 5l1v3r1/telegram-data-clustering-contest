<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/media-markt-black-friday-2019-promocje.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-29T14:09:07+00:00"/>
    <meta property="og:title" content="Sprawdzamy najciekawsze promocje w MediaMarkt na Black Friday 2019"/>
    <meta property="og:description" content="Black Friday 2019 już trwa, a sklepy odkryły karty. Przyjrzeliśmy się promocjom, jakie dla swoich klientów przygotował Media Markt."/>
  </head>
  <body>
    <article>
      <h1>Sprawdzamy najciekawsze promocje w MediaMarkt na Black Friday 2019</h1>
      <address><time datetime="2019-11-29T14:09:07+00:00">29 Nov 2019, 14:09</time> by <a rel="author" href="https://www.spidersweb.pl/author/p_grabiec" target="_blank">Piotr Grabiec</a></address>
      <p>
        <b><a href="https://spidersweb.pl/tag/black-friday-2019">Black Friday 2019</a> już trwa, a sklepy odkryły karty. Przyjrzeliśmy się promocjom, jakie dla swoich klientów przygotowała sieć MediaMarkt.</b>
      </p>
      <p>Z okazji <a href="https://spidersweb.pl/tag/black-friday">Black Friday</a> sklepy obniżają ceny wybranych produktów w swoim asortymencie. Nie inaczej jest w przypadku <a href="https://spidersweb.pl/tag/mediamarkt">MediaMarkt</a>. Sprawdziliśmy, jakie produkty można nabyć w <a href="https://spidersweb.pl/tag/czarny-piatek-2019">Czarny Piątek 2019</a> taniej niż zwykle.</p>
      <h3>Telewizor – <a href="https://mediamarkt.pl/rtv-i-telewizory/telewizor-philips-55oled854-12">Philips 55OLED854/12</a> – 5498 zł</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/mediamarkt-1-philips-oled-black-friday-2019-1000x603.jpeg"/>
      </figure>
      <p>To bodaj najlepsza promocja na telewizor w ramach Black Friday 2019 w Polsce. Za model o nazwie Philips 55OLED854/12 wyceniony normalnie na 7998 zł trzeba zapłacić teraz jedynie 5498 zł. To naprawdę niewiele jak na 55-calowy panel 4K typu OLED z systemem Android TV z dostępem do aplikacji z Google Play. Wspiera sterowanie głosem z wykorzystaniem sztucznej inteligencji.</p>
      <p>Drugą zaletą telewizorów marki Philips jest wsparcie systemu Ambilight, który podświetla ścianę za telewizorem na różne kolory w zależności od tego, co jest wyświetlane na ekranie. Dodatkowo Philips 55OLED854/12 wspiera technologię HDR (Dolby Vision, HDR10+ i HLG). W obudowie znajduje się też system audio – subwoofer 30 W oraz 2 głośniki średnich tonów 10 W.</p>
      <h3>Głośnik Bluetooth – <a href="https://mediamarkt.pl/rtv-i-telewizory/glosnik-bluetooth-jbl-xtreme-2-czarny">JBL Xtreme 2</a> – 799 zł</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/mediamarkt-2-JBL-Xtreme-2-black-friday-2019-1000x528.jpeg"/>
      </figure>
      <p>Dla osób, które poszukują naprawdę głośnego urządzenia o świetnej jakości dźwięku dobrym wyborem będzie model JBL Xtreme 2. Teraz można kupić go w Media Markt w czarnym kolorze za 799 zł. Akumulator o pojemności 10 000 mAh wystarczy na aż 15 godzin słuchania muzyki. Obudowa jest odporna na zachlapania.</p>
      <p>Taki gadżet przyda się w każdym domu. Głośnik Bluetooth sprawdzi się jako system nagłośnienia w kuchni. Można go też postawić w łazience lub pokoju i to z dala od gniazdka. Sprawdzi się również podczas wypadu na wakacje, by posłuchać muzyki w gronie znajomych na grillu lub przy ognisku.</p>
      <h3>Smartfon – <a href="https://mediamarkt.pl/telefony-i-smartfony/smartfon-oppo-a9-2020-zielony">Oppo A9 2020</a> – 999 zł</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/mediamarkt-3-oppo-a9-2020-black-friday-2019-1000x751.jpeg"/>
      </figure>
      <p>Smartfony to obecnie jedna z najpopularniejszych kategorii urządzeń w segmencie elektroniki użytkowej. W ofercie Media Markt na Czarny Piątek 2019 znalazł się model firmy Oppo o nazwie A9 2020. Oferta jest atrakcyjna, bo trzeba za niego zapłacić teraz mniej niż 1 tys. zł.</p>
      <p>Oppo A9 2020 ma 6,5-calowy ekran o rozdzielczości 1600 na 720 pikseli. Napędza go procesor Qualcomm Snapdragon 655 i 4 GB RAM. Dysk ma pojemność 128 GB. Do tego dochodzi aparat główny z czterema obiektywami (48 + 8 + 2 + 2 MP) oraz 16-megapikselowy obiektyw do zdjęć typu selfie. Akumulator ma pojemność 5000 mAh.</p>
      <h3>Robot sprzątający – <a href="https://mediamarkt.pl/agd-male/robot-odkurzajacy-irobot-roomba-e5-5152">iRobot Roomba e5</a> – 1399 zł</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/mediamarkt-4-iRobot-Roomba-e5-black-friday-2019-1000x734.jpeg"/>
      </figure>
      <p>Autonomiczne odkurzacze to świetne wyposażenie każdego domu i mieszkania. Jeżdżą po całej podłodze i dywanach wtedy, kiedy domownicy wychodzą do pracy albo do szkoły. Dzięki tym urządzeniem klasyczny odkurzacz wyciąga się z szafy znacznie, znacznie rzadziej.</p>
      <p>Dobrym wyborem są sprzęty marki iRobot. W sklepie Media Markt trwa obecnie promocja na model Roomba e5. Ten model spodoba się przede wszystkim posiadaczom kotów albo psów, bo bardzo dobrze radzi sobie ze zbieraniem sierści. Jest przy tym nieco cichszy niż tańsze modele w ofercie firmy.</p>
      <h3>Ekspres do kawy – <a href="https://mediamarkt.pl/agd-male/ekspres-de-longhi-ecam-25-462-b">De Longhi Ecam 25.462.B</a> – 1899 zł</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/mediamarkt-5-DE-LONGHI-ECAM-black-friday-2019-1000x655.jpeg"/>
      </figure>
      <p>Elektronika to nie tylko smartfony, tablety i komputery. W ofercie Media Markt na Black Friday 2019 można znaleźć też przeceniony ekspres do kawy. Ten od marki De Longhi o nazwie Ecam 25.462.B to model ciśnieniowy. Jego moc to 1450 W, a pojemność – 1,8 l.</p>
      <p>De Longhi Ecam 25.462.B generuje ciśnienie 15 barów. Ma podwójny dozownik z regulacją wysokości oraz funkcje mielenia kawy w młynku żarnowym oraz spieniania mleka. Filiżanki można w dodatku podświetlić. Wymiary urządzenia to 34 cm (wysokość) x 23,8 cm (szerokość) x 43 cm (głębokość).</p>
      <h3>Szczoteczka do zębów – <a href="https://mediamarkt.pl/agd-male/szczoteczka-do-zebow-oral-b-genius-x-20000n-grey-crossaction">Oral-B Genius X 20000N</a> – 1149 zł</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/mediamarkt-6-oral-b-genius-x-20000n-black-friday-2019-1000x728.jpeg"/>
      </figure>
      <p>Inteligentna szczoteczka do zębów to naprawdę ciekawy gadżet. Z okazji Black Friday w MediaMarkt model o nazwie Oral-B Genius X 20000N można kupić dziś za 1149 zł. Urządzenie pracuje w sześciu trybach (czyszczenie codzienne, dokładne i delikatne, pielęgnacja dziąseł, wybielanie oraz czyszczenie języka).</p>
      <p>W pudełku ze szczoteczką można znaleźć etui podróżne, ładowarkę oraz stację dokującą z miejscem na cztery końcówki. Producent przygotował też aplikację mobilną. W urządzeniu znalazł się moduł Bluetooth. Oral-B Genius X 20000N łączy się ze smartfonem, a dzięki czujnikom urządzenie samo wykrywa swoje położenie.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/mediamarkt-7-playstation-4-black-friday-2019.jpg"/>
      </figure>
      <h3>Konsola do gier – <a href="https://www.spidersweb.pl/tag/playstation-4">PlayStation 4 Slim</a> i <a href="https://www.spidersweb.pl/tag/playstation-4-pro">PlayStation 4 Pro</a> – różne zestawy</h3>
      <p>MediaMarkt przygotował również dobrą promocję na konsole do gier marki Sony. <a href="https://mediamarkt.pl/konsole-i-gry/konsola-sony-playstation-4-slim-500gb-f-chassis-playstation-plus-14-dni">PlayStation 4 Slim 500 GB</a> można kupić już za 786 zł. <a href="https://mediamarkt.pl/konsole-i-gry/konsola-sony-playstation-4-slim-500gb-f-chassis-kontroler-dualshock-4-v2-czarny">Konsola w wersji z dodatkowym padem</a> kosztuje 949 zł. Z kolei <a href="https://mediamarkt.pl/konsole-i-gry/konsola-playstation-4-pro-1tb-g-chassis-czarna-playstation-plus-14-dni">PlayStation 4 Pro w wersji z dyskiem 1 TB</a> – za 1349 zł.</p>
      <p>Do tego dostępne są różne zestawy. <a href="https://mediamarkt.pl/search?query%5Bmenu_item%5D=&amp;query%5Bquerystring%5D=playstation">PlayStation 4 Slim 500 GB z dodatkowym padem i Fortnite: Neo Versa</a> zostało wyceniony na 949 zł, a <a href="https://mediamarkt.pl/konsole-i-gry/konsola-sony-playstation-4-slim-500gb-f-chassis-czarna-horizon-zero-dawn-uncharted-zaginione-dziedzictwo-the-last-of-us-remas">PlayStation 4 Slim 500 GB z grami Horizon Zero Dawn, Uncharted: Zaginione Dziedzictwo i The Last of Us Remastered</a> – na 979 zł. <a href="https://mediamarkt.pl/konsole-i-gry/konsola-sony-playstation-4-slim-1tb-f-chassis-ratchet-clank-uncharted-4-kres-zlodzieja-the-last-of-us-remastered">PlayStation 4 Slim 1 TB z grami Rachet &amp; Clank, Uncharted 4: Kres złodzieja i The Last of Us: Remastered</a> można kupić za 1099 zł. Tyle samo kosztuje <a href="https://mediamarkt.pl/konsole-i-gry/konsola-sony-playstation-4-slim-1tb-f-chassis-fifa-20-dodatek-fifa-ultimate-team-playstation-plus-14-dni">PlayStation 4 Slim 1 TB z grą FIFA 20 i dodatkiem FIFA Ultimate Team</a>. Za zestaw <a href="https://mediamarkt.pl/konsole-i-gry/konsola-sony-playstation-4-slim-1tb-f-chassis-kontroler-dualshock-4-v2-czarny-fifa-20-playstation-plus-14-dni">PS4 Slim 1 TB z grą FIFA 20 i dodatkowym kontrolerem</a> trzeba zaś zapłacić 1269 zł.</p>
      <p><a href="https://mediamarkt.pl/konsole-i-gry/konsola-sony-playstation-4-pro-1tb-g-chassis-czarna-days-gone-playstation-plus-14-dni">PlayStation 4 Pro 1 TB z grą Days Gone</a> kosztuje w MediaMarkt 1499 zł. Z kolei <a href="https://mediamarkt.pl/konsole-i-gry/konsola-sony-playstation-4-pro-1tb-g-chassis-czarna-death-stranding-playstation-plus-14-dni">PlayStation 4 Pro 1 TB z grą Death Stranding</a> to koszt 1529 zł. Za <a href="https://mediamarkt.pl/konsole-i-gry/konsola-sony-playstation-4-pro-1tb-g-chassis-bialo-czarna-edycja-limitowana-death-stranding-playstation-plus-14-dni">limitowaną czarno-białą edycję tej samej konsoli z tą samą grą</a> trzeba zapłacić natomiast 1629 zł. Do konsol dodawany jest kod na PlayStation Plus na dwa tygodnie. Z kolei dodatkowy kontroler Dual Shock 4 można kupić za 179 zł <a href="https://mediamarkt.pl/konsole-i-gry/kontroler-bezprzewodowy-sony-playstation-dualshock-4-v2-czerwony-1">czerwony</a>, <a href="https://mediamarkt.pl/konsole-i-gry/kontroler-bezprzewodowy-sony-playstation-dualshock-4-v2-niebieski-1">niebieski</a>, <a href="https://mediamarkt.pl/konsole-i-gry/kontroler-bezprzewodowy-sony-playstation-dualshock-4-v2-niebieski-moro">niebieski moro</a>) lub 189 zł (<a href="https://mediamarkt.pl/konsole-i-gry/kontroler-bezprzewodowy-sony-playstation-dualshock-4-v2-rozowe-zloto">różowe złoto</a>).</p>
      <p> </p>
      <p>Wpis powstał przy współpracy z marką MediaMarkt.</p>
    </article>
  </body>
</html>