<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/grote-zorgen-bij-refaelov-over-zwangere-vrouw-zo-erg-was-het"/>
    <meta property="og:site_name" content="Voetbal24"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="Grote zorgen bij Refaelov over zwangere vrouw: &quot;Zo erg was het&quot;"/>
    <meta property="og:description" content="Lior Refaelov komt uit een zeer moeilijke periode. Er werd namelijk ingebroken bij de Israëliër van Antwerp en dat liet een diepe indruk na. Bovendien is zijn vrouw Gal zwanger en kreeg zij met extra problemen te maken."/>
  </head>
  <body>
    <article>
      <h1>Grote zorgen bij Refaelov over zwangere vrouw: "Zo erg was het"</h1>
      <address><time datetime="2019-11-29T14:00:00+00:00">29 Nov 2019, 14:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Lior Refaelov komt uit een zeer moeilijke periode. Er werd namelijk ingebroken bij de Israëliër van Antwerp en dat liet een diepe indruk na. Bovendien is zijn vrouw Gal zwanger en kreeg zij met extra problemen te maken.</b>
      </p>
      <p>“Je mag er niet aan blijven denken – <i>you have to move forward</i>. Maar dat is makkelijk gezegd. Dat je kinderen hebt, maakt het mentaal echt <i>massive</i>. Oké, je bent veel waardevolle dingen verloren – juwelen, handtassen, kleren, schoenen,… Maar ook al hebben sommige materiële zaken een sentimentele waarde, die kan je beetje bij beetje recupereren. Wat je op mentaal vlak overkomt, neem je langer met je mee", vertelt Refaelov in Het Nieuwsblad.</p>
      <p>“Ik was ook bezorgd over de gezondheid van mijn vrouw", vervolgt Refaelov. "Ze is nu bijna zeven maanden zwanger, <i>you see</i>. Een paar dagen na die inbraak kreeg ze plots veel last van haar maag. Ze kon sowieso al niet meer slapen, omdat ze zich niet veilig voelde, en toen kon ze zelfs niet meer stappen. Zo erg was het."</p>
      <p>"We zijn dan naar de dokter geweest, die haar pillen heeft voorgeschreven. Ze was nog maar 28 weken ver, ik vreesde echt dat de baby veel te vroeg geboren zou worden. Dat maakte die eerste weken nog intenser. De hele dag hing ik aan de telefoon, zelfs in de wagen. Gelukkig voelt ze zich nu veel beter. Hopelijk blijft dat zo tot week veertig, maar ze is een sterke vrouw."</p>
    </article>
  </body>
</html>