<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/druga_chastina_filmu_abatstvo_daunton_vzhe_na_stadiyi_rozrobki_nespodivani_podrobitsi_n1241431"/>
    <meta property="og:site_name" content="24 Канал"/>
    <meta property="article:published_time" content="2019-11-29T14:21:00+00:00"/>
    <meta property="og:title" content="Друга частина фільму &quot;Абатство Даунтон&quot; вже на стадії розробки: несподівані подробиці"/>
    <meta property="og:description" content="Як і очікувалося, повнометражний фільм, знятий за мотивами однойменного серіалу &quot;Абатство Даунтон&quot; отримав чималий успіх у прокаті. Саме тому творці картини вирішили продовжити його на другу частину."/>
  </head>
  <body>
    <article>
      <h1>Друга частина фільму "Абатство Даунтон" вже на стадії розробки: несподівані подробиці</h1>
      <address><time datetime="2019-11-29T14:21:00+00:00">29 Nov 2019, 14:21</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Як і очікувалося, повнометражний фільм, знятий за мотивами однойменного серіалу "Абатство Даунтон" отримав чималий успіх у прокаті. Саме тому творці картини вирішили продовжити його на другу частину.</b>
      </p>
      <p>На сайті видання <a href="https://www.hollywoodreporter.com/news/gareth-neame-talks-downton-abbey-sequel-1256873">The Hollywood Reporter </a>повідомляється, що фільм "Абатство Даунтон" отримав очікуваний успіх у світовому прокаті і зібрав 180 мільйонів доларів при бюджеті 15 мільйонів доларів.</p>
      <blockquote>Читайте також: <a href="https://24tv.ua/lifestyle/abatstvo_daunton_u_merezhi_zyavivsya_pershiy_tizer_treyler_filmu_n1080746">Прем'єра "Абатства Даунтон" в Україні: сюжет і трейлер фільму за мотивами серіалу</a></blockquote>
      <p>Саме тому британська кінокомпанія Carnival Films вже розпочала розробку сиквела популярного драматичного серіалу. Генеральний директор організації заявив, що робота над продовженням вже розпочалася, а станом на листопад 2019 року творці попередньої частини ведуть переговори щодо подальшого розвитку подій у фільмі та дедлайн виробництва.</p>
      <p>Проте голова компанії також вважає, що знову зібрати усіх акторів, які виконали головні ролі – це справжній виклик для знімальної команди. Тому деталі сиквела поки що не розголошується і залишається лише очікувати новин від творців другої частини "Абатства Даунтон".</p>
      <p>Нагадаємо, прем'єра фільму "Абатство Даунтон" в Україні відбулася лише напередодні, 28 листопада, тоді як дебютний показ у Великобританії відбувся ще 13 вересня. Повнометражний фільм став прямим продовженням серіалу, який тривав з 2010 по 2015 рік і вмістив у собі шість сезонів з 52 серіями.</p>
      <p>
        <b>"Абатство Даунтон": дивитися трейлер до фільму </b>
      </p>
      <figure>
        <iframe src="https://www.youtube.com/embed/Y-hGzQRnJM8" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>