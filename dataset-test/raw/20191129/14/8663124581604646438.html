<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-gerta-borussiya-dortmund-chy-zipsuyut-gosti-debyut-klinsmanna-u-berlini/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-29T14:43:00+00:00"/>
    <meta property="og:title" content="Прогноз і ставка. «Герта» – «Боруссія» Дортмунд: чи зіпсують гості дебют Клінсманна у Берліні?"/>
    <meta property="og:description" content="До сьогоднішньої гри на «Олімпіаштадіоні» буде прикута особлива увага німецької преси. Це буде дебютний матч для Юргена Клінсманна на чолі «Герти». А для наставника «Боруссії» Дортмунд Люсьєна Фавра сьогоднішній матч може стати останнім, якщо його колектив знову провалиться. У такій безкомпромісній битві очікуємо на верховий футбол із взаємним обміном голами. Граємо ординар із коефіцієнтом 1.95."/>
  </head>
  <body>
    <article>
      <h1>Прогноз і ставка. «Герта» – «Боруссія» Дортмунд: чи зіпсують гості дебют Клінсманна у Берліні?</h1>
      <address><time datetime="2019-11-29T14:43:00+00:00">29 Nov 2019, 14:43</time> by <a rel="author">Михайло Кузьменко</a></address>
      <p>До сьогоднішньої гри на «Олімпіаштадіоні» буде прикута особлива увага німецької преси. Це буде дебютний матч для Юргена Клінсманна на чолі «Герти». А для наставника «Боруссії» Дортмунд Люсьєна Фавра сьогоднішній матч може стати останнім, якщо його колектив знову провалиться. У такій безкомпромісній битві очікуємо на верховий футбол із взаємним обміном голами. Граємо ординар із коефіцієнтом 1.95.</p>
      <p>
        <b>16:30, 30 лис 2019</b>
      </p>
      <p>«Герта» не може виграти у чемпіонаті три гри поспіль. Такі негативні результати змусили керівництво берлінського клубу звільнити із посади головного тренера хорвата Анте Човича та призначити легендарного Юргена Клінсманна новим наставником «Герти». До цього німець тренував збірні Німеччини та США, а також «Баварію», із якої був звільнений ще до завершення сезону в 2009 році за незадовільні результати. Цікаве рішення від босів «Герти», враховуючи трирічну перерву Клінсманна у тренерській роботі.</p>
      <p>Сьогодні «Герта» спробує дати гідний бій «Боруссії». У дебютній грі Юрген Клінсманн має показати той футбол, який від нього очікують в клубі. Новий тренер може розраховувати на усіх ключових гравців. Повинні нарешті вистрілити і Ібішевич, і Дуда, і Лукебакіо, і Даріда, і ветеран Калу. Кадровий резерв у берлінців досить непоганий. Більше того, на «Олімпіаштадіоні» цього сезону столична команда п’ять матчів у ряд показує результативний футбол із взаємним обміном голами та ТБ 2.5.</p>
      <p>У «Боруссії» Дортмунд спостерігається спад. «Джмелі» без перемог у трьох матчах у ряд і в п’яти виїздах поспіль. Не вражає захист команди, який безхарактерно діяв вдома проти «Падерборна» та у крайній грі на полі «Барселони». В обох випадках команда Люсьєна Фавра пропускала по три м’ячі. Крісло під швейцарським тренером гостей почало хитатися. За повідомленнями німецьких ЗМІ сьогоднішня поразка від «Герти» може стати для тренера «Джмелів» останньою. На мою думку, все вирішить доля виходу «Боруссії» із групи ЛЧ, де не все залежить від німецької команди. Все ж, невдача дортмундців у Берліні лише приблизить ймовірне звільнення Фавра.</p>
      <p>Як ви розумієте, сьогоднішній матч можна сміливо назвати «битвою тренерів». Одному потрібно провести перший показовий матч із новою командою у рідних стінах, а іншому – перервати серію невдач, щоб мати шанс на збереження своєї посади. В такій битві я ставлю на результативний футбол. Ставка «обидві заб’ють і ТБ 2.5» була успішною у п’яти попередніх домашніх матчах «Герти» та у 80% крайніх іграх «Боруссії» Дортмунд. За даний маркет БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a> нам пропонує коефіцієнт 1.95.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/nant-tuluza-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/strasbur-lion-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/alaves-real-madryd-prognoz-i-stavky-zhordi-gratakosa/"/>
      </related>
    </article>
  </body>
</html>