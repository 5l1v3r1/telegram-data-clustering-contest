<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/port-programajanlo-48-het-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-29T14:36:04+00:00"/>
    <meta property="og:title" content="Így lesz igazán gyönyörű az első adventi hétvége - Kihagyhatatlan tippeket adunk"/>
    <meta property="og:description" content="A Port.hu ajánlója elhozza a legjobb hétvégi programokat."/>
  </head>
  <body>
    <article>
      <h1>Így lesz igazán gyönyörű az első adventi hétvége - Kihagyhatatlan tippeket adunk</h1>
      <h2>A Port.hu ajánlója elhozza a legjobb hétvégi programokat.</h2>
      <address><time datetime="2019-11-29T14:36:04+00:00">29 Nov 2019, 14:36</time> by <a rel="author">Femina</a></address>
      <p>Most hétvégére esik advent első vasárnapja, így stílszerűen már ünnepi programokra is lehet számítani. Ezenkívül megannyi érdekes esemény kap helyet a közeljövőben.</p>
      <p>Most kerül megrendezésre a 8. Budapesti Zsidó és Izraeli Filmfesztivál, aminek filmjei nemcsak Budapesten, de Győrben is vetítésre kerülnek. A Premier Kultcaféban pedig meg lehet tekinteni a 22. Faludi Nemzetközi Filmszemle és Fotópályázat alkotásait. Óbudán és Szentendrén is megnyílik a karácsonyi, adventi vásár. Ezenkívül pedig a tatai Öreg-tónál sok ezer vadlúd reggeli kirepülésének és esti behúzásának látványában lehet gyönyörködni. Mutatjuk a programokat.</p>
      <h3>8. Budapesti Zsidó és Izraeli Filmfesztivál</h3>
      <p>
        <b>Művész, Puskin, november 27. - december 1.</b>
      </p>
      <p>November utolsó napjaiban több mint húsz filmre és kísérőprogramra, beszélgetésre ülhetnek be az érdeklődők a Művész és Puskin mozikban. A fesztiválon az elmúlt évek legjobb, a zsidó kultúrát, életmódot, emlékezetet bemutató filmjei láthatók, egyebek mellett az Egyesült Államokból, Németországból, Mexikóból, Izraelből, Franciaországból és Magyarországról.</p>
      <figure>
        <img src="https://kep.cdn.indexvas.hu/1/0/3053/30533/305334/30533425_6d899253b766fa7f812eafa32f8b2697_wm.jpg"/>
        <figcaption>
          <cite>Fotó: SrdjanPav / Getty Images Hungary</cite>
        </figcaption>
      </figure>
      <p>A válogatás több filmje női életpályákra, sorsokra fókuszál: különleges filmélményt ígér az RBG című amerikai dokumentumfilm, amely Ruth Bader Ginsburg, az amerikai legfelsőbb bíróság sokáig egyetlen női tagjának életét mutatja be. „RBG” több évtizede a női egyenjogúság aktív és ismert szószólója, számos alkalommal fellépett a nemi alapú diszkrimináció ellen. A fesztivál felhozatalában a közelmúlt több elismert hazai alkotása is szerepel, többek között az Oscar-aspiráns Akik maradtak és a Kertész Mihály életét bemutató Curtiz, emellett a „Zsifi”-n lesz A Pásztor című második világháborús dráma díszbemutatója - Illés László filmje októberben a Los Angeles Film Awardson a legjobb független filmnek járó díjat kapta. A budapesti helyszínek mellett az érdeklődők Győrben is megtekinthetik a fesztivál több filmjét.</p>
      <p>
        <b>
          <a href="https://port.hu/esemeny/fesztival/8-budapesti-zsido-es-izraeli-filmfesztival/event-5680570">Az eseményről további részleteket itt lehet olvasni.</a>
        </b>
      </p>
      <h3>22. Faludi Nemzetközi Filmszemle és Fotópályázat 2019</h3>
      <p>
        <b>Premier Kultcafé, Párbeszéd Háza, november 27-30.</b>
      </p>
      <p>A Faludi Ferenc Akadémia 22. alkalommal rendezi meg nemzetközi tematikus filmszemléjét, valamint 10. alkalommal fotópályázatát. A rendezvény alapvető célja, hogy a vizuális kultúra világán keresztül teremtő párbeszédet indítson el társadalmi kérdésekről, és kreativitásra buzdítsa az alkotókat. Fontos továbbá, hogy a pályázóknak lehetőséget kínáljanak a megjelenésre, az egymással és a szakmával való kapcsolatteremtésre, egy olyan tér, közeg létrejöttét eredményezve ezzel, amely nyitott a világ, illetve az emberi kapcsolatok megtartó értékeire. Bíznak benne, hogy a bemutatott alkotások által a közönségben is megfogalmazódnak gondolatok, melyek személyes életükben vagy a társadalmi létükben lehetnek útjelzők, fogódzók. Részvételre hívnak mindenkit vallási, etnikai, világnézeti hovatartozástól függetlenül.</p>
      <p>
        <b>
          <a href="https://port.hu/esemeny/fesztival/22-faludi-nemzetkozi-filmszemle-es-fotopalyazat-2019/event-5623638">Az eseményről további részleteket itt lehet olvasni.</a>
        </b>
      </p>
      <h3>dunaPart5 - Kortárs Előadóművészeti Platform</h3>
      <p>
        <b>Trafó, november 27-30.</b>
      </p>
      <p>A platform célja 2008 óta és az idei 5. alkalommal is változatlan: a független magyar előadó-művészeti szcéna feltörekvő generációinak és háttérintézményeinek bemutatása, nemzetközi piacra lépésük elősegítése, valamint kapcsolatok kiépítése. A tízéves kapcsolati hálónak, valamint a széles körű és személyes promóciós munkának köszönhetően 2017-ben már 39 országból 122 neves programszervezőkből, fesztiváligazgatókból, menedzserekből és kritikusokból álló szakértőgárda érkezett Budapestre, hogy egy négynapos intenzív eseménysorozaton vegyenek részt.</p>
      <p>
        <b>
          <a href="https://port.hu/esemeny/fesztival/dunapart5---kortars-eloadomuveszeti-platform/event-5685472">Az eseményről további részleteket itt lehet olvasni.</a>
        </b>
      </p>
      <h3>Advent Óbudán 2019</h3>
      <p>
        <b>Szentlélek tér, Óbudai Fő tér, november 29. - december 23.</b>
      </p>
      <figure>
        <img src="https://kep.cdn.indexvas.hu/1/0/3053/30533/305334/30533427_59895c3c6076664cc2aa3cad12f7f5dc_wm.jpg"/>
        <figcaption>
          <cite>Fotó: DiyanaDimitrova / Getty Images Hungary</cite>
        </figcaption>
      </figure>
      <p>Idén is felölti ünnepi pompáját az óbudai Fő tér és Szentlélek tér, ahol az Advent Óbudán nagyszabású rendezvénysorozat karácsonyi programjai meghittséget varázsolnak a karácsonyvárás időszakába. Zenei fellépők sora, gyermekprogramok, kézművesvásár, ízletes falatokat kínáló gasztrosétány várja a látogatókat.</p>
      <p>Hagyományokkal bíró karácsonyi programsorozatunknak napjainkra is sikerült megőriznie családias jellegét és olyan színes, az adventi ünnepkörhöz méltó ingyenesen látogatható programkínálatot összeállítani, hogy a család minden tagja jól érezze magát. A Fő téri vásári forgatagban ott lesz a kisgyerekek nagy kedvence, a műemlék körhinta, a nagyobbakat a karácsony ízei és színpadi néznivalók sora várja.</p>
      <p>
        <b>
          <a href="https://port.hu/esemeny/fesztival/advent-obudan-2019/event-5679790">Az eseményről további részleteket itt lehet olvasni.</a>
        </b>
      </p>
      <h3>Advent Szentendrén 2019</h3>
      <p>
        <b>Szentendre, Dumtsa Jenő utca, Fő tér, Dunakorzó, november 30. - január 6.</b>
      </p>
      <p>Szentendre történelmi belvárosa ismét ünnepi díszbe öltözik az adventtől vízkeresztig tartó időszakra. Öt héten át a város sokszínű programkínálattal várja a látogatókat: Adventi vásár a Dumtsa Jenő sétálóutcában, egyházi és gyerekprogramok, koncertek, kiállítások, jótékonysági akciók, advent vasárnapjain gyertyagyújtás a Fő téren. A szentendreiek az adventi áhítat időszaka után 2020-at az ingyenes újévi koncerttel köszöntik.</p>
      <p>
        <b>
          <a href="https://port.hu/esemeny/fesztival/advent-szentendren-2019/event-5684484">Az eseményről további részleteket itt lehet olvasni.</a>
        </b>
      </p>
      <h3>19. Tatai Vadlúd Sokadalom</h3>
      <p>
        <b>Tata, Öreg-tó, Építők parki madármegfigyelő torony, november 30.</b>
      </p>
      <p>A látogatókat idén is sok ezer vadlúd reggeli kirepülésének és esti behúzásának látványa, madármegfigyelő verseny, szakmai előadások, állatbemutatók, természetismereti programok, játszóház és kézművesvásár várja!</p>
      <p>A rendezvényt a Magyar Madártani és Természetvédelmi Egyesülettel és a Száz Völgy Természetvédelmi Egyesülettel közösen szervezik.</p>
      <p>
        <b>
          <a href="https://port.hu/esemeny/fesztival/19-tatai-vadlud-sokadalom/event-5683468">Az eseményről további részleteket itt lehet olvasni.</a>
        </b>
      </p>
      <p>
        <b>Fokozottan védett állatok az országban</b>
      </p>
      <p>A Tatán is látható vörösnyakú lúd eszmei értéke egymillió forint. De nem ez az egyetlen faj, amelyik fokozott védettséget élvez Magyarországon.</p>
      <figure>
        <img src="https://kep.index.hu/1/0/1901/19016/190161/19016101_1179797_ed39ad608a22c5ccbd0b9da90342376b_wm.jpg"/>
        <figcaption>
          <a href="https://femina.hu/utazas/vedett-allatok-erteke/">Nézegess képeket! 11 kép<br/><b>Magyarország 14 legtöbbet érő vadon élő állata – Csak kevesen láthatják őket</b></a>
        </figcaption>
      </figure>
      <p>
        <i>(Képek forrása: Getty Images Hungary)</i>
      </p>
    </article>
  </body>
</html>