<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_vinahid-ukrayincya-vryatuvav-2h-moryakiv/940606"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T14:02:00+00:00"/>
    <meta property="og:title" content="Винахід українця врятував 2-х моряків"/>
    <meta property="og:description" content="Першу в світі вертолітну рятувальну операцію провели в США 29 листопада 1945-го. Здійснювали її на гелікоптері R-5, конструкції киянина Ігоря Сікорського. За день до події східне узбережжя країни накрив сильний ураган. Баржа &quot;Texaco&quot; із 2-ма моряками на борту відчепилася від нафтового ..."/>
  </head>
  <body>
    <article>
      <h1>Винахід українця врятував 2-х моряків</h1>
      <address><time datetime="2019-11-29T14:02:00+00:00">29 Nov 2019, 14:02</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940606_w_300.jpg?v=1"/>
        <figcaption>За рік після першої рятувальної операції, гелікоптер Сікорського врятував пілота та 3-х пасажирів літака, який впав у Бірмі, охопленій війною Фото: pereplet</figcaption>
      </figure>
      <p>Першу в світі вертолітну рятувальну операцію провели в США <b>29 листопада 1945-го</b>. Здійснювали її на гелікоптері R-5, конструкції киянина<b> Ігоря Сікорського</b>.</p>
      <p>За день до події східне узбережжя країни накрив сильний ураган. Баржа "Texaco" із 2-ма моряками на борту відчепилася від нафтового танкера і була віднесена хвилями на гострий риф неподалік узбережжя міста Ферфілда. Життя чоловіків опинилося під загрозою.</p>
      <p>Жоден човен чи корабель не могли наблизитись до них. Могли потрапити у подібну ситуацію. Тоді люди, що споглядали моторошну картину з берега, вирушили до сусіднього Бріджпорта де знаходився Авіаційний завод імені Сікорського та попросили про допомогу.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history-newspaper/_vertoloti-igorya-sikorskogo-brali-na-ozbroyennya-ssa-velika-britaniya-i-franciya/907472"/>
      </related>
      <p>Рятувальну операцію провів пілот <b>Джиммі Вінер</b>. З гелікоптера спустили троси, якими моряки мали обхопити себе під пахвами. У кабіні їм не було місця, тому триматися слід було міцно, адже при перевезенні був великий шанс вислизнути та впасти на гострі скелі чи у воду.</p>
      <p>Попри сильний вітер, операція порятунку пройшла успішно. Чоловіків доправили до безпечного місця. З того часу розпочалася нова епоха у використанні гелікоптерів.</p>
      <blockquote>6 червня 1889-го у Києві <a href="https://gazeta.ua/articles/history/_kiyanin-stvoriv-gelikopteri-na-yakih-litayut-prezidenti-ssa/907352">народився механік, винахідник та авіатор Ігор Сікорський</a>.<br/>Навчався в Київському політехнічному інституті. Проектував гелікоптери, які на той час вважали неможливими. На власноруч сконструйованих літаках встановлював рекорди з дальності та швидкості польоту.<br/>Працюючи на Російсько-Балтійському вагонному заводі у Ризі, побудував багатомоторний літак "Ілля Муромець". На ньому перелетів із Петербурга до Києва.<br/>1918-го дізнався, що більшовики хочуть його розстріляти. Емігрував у Францію. За рік переїхав у США.</blockquote>
    </article>
  </body>
</html>