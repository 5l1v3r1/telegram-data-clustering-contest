<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014772/%D8%AA%D8%B1%D8%A7%D8%A8%DB%8C-%D8%B2%D9%85%D8%A7%D9%86%DB%8C-%DA%A9%D9%87-%D8%AA%DA%A9-%D8%A8%D9%87-%D8%AA%DA%A9-%D9%85%DB%8C-%D8%B4%D9%88%D9%85-%D8%A7%D8%B3%D8%AA%D8%B1%D8%B3-%D8%AF%D8%A7%D8%B1%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T14:50:20+00:00"/>
    <meta property="og:title" content="ترابی: زمانی که تک‌به‌تک می‌شوم استرس دارم"/>
    <meta property="og:description" content="هافبک تیم فوتبال پرسپولیس در مورد وضعیت خود و تیمش صحبت‌های جالبی انجام داد."/>
  </head>
  <body>
    <article>
      <h1>ترابی: زمانی که تک‌به‌تک می‌شوم استرس دارم</h1>
      <address>
        <time datetime="2019-11-29T14:50:20+00:00">29 Nov 2019, 14:50</time>
      </address>
      <p>
        <i>هافبک تیم فوتبال پرسپولیس در مورد وضعیت خود و تیمش صحبت‌های جالبی انجام داد.</i>
      </p>
      <p>به گزارش مشرق، <b>مهدی ترابی</b>، هافبک تیم فوتبال <b>پرسپولیس</b> در فصل جاری یکی از بهترین بازیکنان این تیم بوده است. هافبک تیم کالدرون که تقریبا روی تمام گل‌های این فصل پرسپولیس نقش داشته در بازی با صنعت نفت آبادان در جام حذفی هم توانست تنها گل تیمش را با شوت از راه دور به ثمر برساند.</p>
      <blockquote>بیشتر بخوانید:<br/><a href="https://www.mashreghnews.ir/news/1014753/%D9%84%D8%BA%D9%88-%D8%AF%DB%8C%D8%AF%D8%A7%D8%B1-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%86%D8%B3%D8%A7%D8%AC%DB%8C-%D9%88-%D9%BE%DB%8C%DA%A9%D8%A7%D9%86-%D8%AA%D8%B1%D8%A7%DA%A9%D8%AA%D9%88%D8%B1">لغو دیدار <i>پرسپولیس</i>-نساجی و پیکان-تراکتور؟</a></blockquote>
      <p><b>مهدی ترابی</b> در خصوص مسائل مختلف درباره خود و تیمش صحبت‌هایی انجام داد که متن کامل آن را در زیر می‌خوانید:</p>
      <p>*بعد از شکست مقابل نفت مسجد سلیمان، برد به موقعی را در بازی با صنعت نفت به دست آوردید.</p>
      <p>در پرسپولیس وقتی تیم می‌برد همه خوب هستند و وقتی می‌بازیم همه بد خواهند بود. ما مقابل نفت بازی خوبی انجام دادیم و حتی می‌توانستیم گل‌های بیشتری بزنیم.</p>
      <p>*باز هم در این بازی پرسپولیس نتوانست از چند موقعیت خود استفاده کند.</p>
      <p>واقعیت این است که در پرسپولیس در زدن ضربه‌های آخر ضعف داریم و باید این مشکل را حل کنیم.</p>
      <p>*در نهایت در این بازی یک گل زیبا به ثمر رساندی.</p>
      <p>واقعا خیلی خوشحالم که این بار ضربه‌ام به تیر دروازه نخورد و تبدیل به گل شد. امیدوارم از بازی‌های آینده بتوانیم گل‌های بیشتری بزنیم.</p>
      <p>*تک به تک شدن سخت‌تر است یا شوت زدن از راه دور؟</p>
      <p>برای من تک به تک شدن سخت‌تر از شوت زدن است.</p>
      <p>*در بازی قبل اگر تک به تک خودت را تبدیل به گل می‌کردی پرسپولیس می‌توانست پیروز شود.</p>
      <p>بله همین طور است، اما وقتی تک به تک می‌شوم استرس می‌گیرم. البته با بدشانسی توپ من به تیرک دروازه خورد.</p>
      <p>*در این فصل در تمام گل‌های پرسپولیس نقش مهمی داشتی.</p>
      <p>وقتی تیم خوب باشد همه تیم به چشم می‌آیند. در تیم ما تمام بازیکنان بسیار خوب کار می‌کنند و قطعا در هفته‌های آتی نتایج بهتری می‌گیریم.</p>
      <p>منبع: میزان</p>
    </article>
  </body>
</html>