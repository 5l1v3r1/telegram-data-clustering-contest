<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/costume/natale-arriva-il-calendario-dell-avvento-di-ca-zampa-per-cani-e-gatti-640140.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-29T14:44:00+00:00"/>
    <meta property="og:title" content="Natale, arriva il Calendario dell'Avvento di Ca' Zampa per Cani e Gatti"/>
    <meta property="og:description" content="Dal Piano Salute alla spazzola di bellezza, ecco 24 buoni propositi ideati da Ca’ Zampa per scandire l’attesa del Natale"/>
  </head>
  <body>
    <article>
      <h1>Natale, arriva il Calendario dell'Avvento di Ca' Zampa per Cani e Gatti</h1>
      <h2>Dal Piano Salute alla spazzola di bellezza, ecco 24 buoni propositi ideati da Ca’ Zampa per scandire l’attesa del Natale</h2>
      <address>
        <time datetime="2019-11-29T14:44:00+00:00">29 Nov 2019, 14:44</time>
      </address>
      <p>Cane o gatto, oggi il proprio animale da compagnia è considerato a tutti gli effetti un membro della famiglia e come tale lo si tratta, non solo ricambiando il proprio affetto ma preoccupandosi che abbia tutte le attenzioni e cure necessarie perché stia bene e sia felice creando armonia nel proprio ambiente familiare. È per questo <b>che Ca’ Zampa</b>, il primo Gruppo in Italia di Centri che offrono servizi veterinari, di toelettatura, educazione, fisioterapia e parafarmacia per animali domestici, ha pensato di <b>dare vita al primo Calendario dell’Avvento dedicato ai nostri amici a 4 zampe</b>.</p>
      <p>In maniera giocosa e divertente sono riportati <b>24 buoni propositi</b> da mettere in pratica innanzitutto durante il periodo natalizio per <b>prendersi cura</b> al meglio del proprio animale, 24 consigli stilati da un <b>team di veterinari e istruttori cinofili del Gruppo Ca’ Zampa</b> con l’obiettivo di dare utili suggerimenti alle famiglie con animali. E i consigli riguardano certamente anche il <b>Natale</b>, ricorrenza molto sentita dalle famiglie italiane ma <b>amata anche dai nostri piccoli animali che in questo periodo possono passare più tempo con la loro famiglia</b>.</p>
      <p>La tradizione dei Calendari dell’Avvento durante il periodo natalizio ha origini secolari: dall’Ottocento a oggi, <b>le sorprese dentro le caselline hanno spaziato dal cibo ai giocattoli, fino ad approdare al beauty e oggetti per la casa</b>. Quest’anno grazie a <b>Ca’ Zampa</b> anche i pet avranno il proprio<b> Calendario dell’Avvento dedicato se si volesse inserire ogni buon proposito dentro la famosa casellina di cartone o seguirli giorno per giorno sui canali social Instagram e Facebook di Ca’ Zampa:</b></p>
      <p>1. <b>PIANO SALUTE</b></p>
      <p>Il più bel regalo è far stare bene il tuo animale. Previeni i problemi, regalagli un Piano Salute!</p>
      <p>2. <b>PASSEGGIATA INSIEME</b></p>
      <p>Anche se a Natale fa freddo, ricordati che il tuo cane ha bisogno di almeno un'ora di passeggiata al giorno.</p>
      <p>3. <b>EDUCATI E PIÙ BUONI</b>   </p>
      <p>Tra i migliori propositi dell'anno c'è sempre quello di essere più buoni. Regalati delle sessioni con un educatore cinofilo per stare bene con il tuo cane ovunque andiate.</p>
      <p>4. <b>COCCOLE</b></p>
      <p>Almeno una volta al giorno il tuo cane ha bisogno di coccole: non a tutti i cani piacciono però gli abbracci, piuttosto una grattatina dietro le orecchie li gratifica di più.</p>
      <p>5. <b>SPAZZOLATURA SETTIMANALE</b></p>
      <p>Spazzola il tuo animale domestico a casa almeno una volta a settimana: è piacevole per lui, lo fai stare meglio e anche la tua casa rimane più pulita.</p>
      <p>6. <b>IMPARA A CONOSCERLO</b></p>
      <p>Se vuoi dimostrare affetto al tuo gatto, rispetta i suoi spazi in casa e i suoi tempi: accertati che abbia un tiragraffi e una pallina con cui giocare. Se poi non è lui a venire da te, non rincorrerlo per le carezze: verrà al momento opportuno!</p>
      <p>7. <b>ALT AL FUOCO!</b></p>
      <p>Natale è tempo di candele: stai attento però a tenerle fuori portata di zampa!</p>
      <p>8. <b>IL CUCCIOLO NON È UN REGALO</b></p>
      <p>Un amico a 4 zampe non si può regalare, deve essere una scelta consapevole. Regala degli incontri gratuiti con veterinari ed educatori per conoscere meglio cosa vuol dire convivere con un animale.</p>
      <p>9. <b>NO ALLE DECORAZIONI DI VETRO</b></p>
      <p>Attenzione alle palline di vetro, i gatti le scambiano per un gioco e rompendole possono poi farsi male. Decorazioni di legno, carta, stoffa o di materiali ecologici sono più indicate e “a misura di gatto”.</p>
      <p>10. <b>DOLCE SNACK</b></p>
      <p>Scopri come rendere dolce il Natale del tuo pet. Incontra un veterinario nutrizionista per parlare delle golosità consentite nelle Feste.</p>
      <p>11. <b>FITNESS X 2!</b>   </p>
      <p>Natale è anche un momento di vacanza e di svago. Prova l'allenamento a 6 zampe per divertirti insieme al tuo cane e stare in forma.</p>
      <p>12. <b>ATTENZIONE AL CIOCCOLATO!</b></p>
      <p>Se hai un cane goloso, fai attenzione al cioccolato: può essere nocivo -anche se difficilmente letale-, basta qualche cioccolatino per avere un mal di pancia. Nel caso accada avvisa subito il tuo veterinario.</p>
      <p>13. <b>SPAZZOLA DI BELLEZZA</b></p>
      <p>Se hai un animale a pelo lungo la cura del mantello è d'obbligo: fatti consigliare da un toelettatore la spazzola più adatta al pelo del tuo pet.</p>
      <p>14. <b>TEMPO DI GIOCO</b></p>
      <p>In questa vacanza approfitta del tempo libero: gioca in casa con il tuo animale domestico con palla, esercizi di lancio e riporto, giochi da masticare.</p>
      <p>15. <b>RISPETTA LA SUA NATURA</b></p>
      <p>Rispetta sempre la natura del tuo amico a 4 zampe: non costringerlo con abbigliamenti scomodi salvo raccomandazioni del veterinario e non trasportarlo nella borsa come se fosse un oggetto.</p>
      <p>16. <b>NUOVI AMICI</b></p>
      <p>Natale si festeggia “insieme”. Anche il tuo cane ha bisogno di giocare con altri animali ed altre persone, è la stagione per organizzare incontri nuovi anche per lui.</p>
      <p>17. <b>BEAUTY CASE PERFETTO</b></p>
      <p>È periodo di vacanza: preparati al viaggio in compagnia del tuo animale chiedendo consigli al veterinario e al toelettatore su cosa mettere nel beauty case a seconda della vostra destinazione.</p>
      <p>18. <b>SICURO IN ASILO</b></p>
      <p>Sotto le feste gli impegni si moltiplicano? Puoi lasciare durante il giorno il tuo cane in un Asilo dove si cureranno di lui, possibilmente con la supervisione di un veterinario e di personale esperto.</p>
      <p>19. <b>GIOCO DI... TESTA</b></p>
      <p>Si avvicina la Vigilia, hai già pensato a quale regalo mettere sotto l'albero per il tuo amico a 4 zampe? I giochi di attivazione mentale sono un modo intelligente per farvi divertire insieme.</p>
      <p>20. <b>COMBATTI L’ABBANDONO!</b></p>
      <p>Durante le Feste di Natale aumenta il numero di cani abbandonati. Accertati che non avvenga intorno a te!</p>
      <p>21. <b>SHOPPING INSIEME</b></p>
      <p>Lo shopping natalizio fatto insieme è più divertente: nei Centri commerciali puoi entrare con il tuo cane ma tienilo sempre al guinzaglio, evita che annusi i prodotti o che sporchi fuori dai negozi.</p>
      <p>22. <b>MUSICA ROCK</b></p>
      <p>Anche il tuo pet ha le sue preferenze musicali: durante i giorni di festa ogni tanto metti un po' di musica reggae e soft rock. Questi generi musicali sono i preferiti dai cani e possono ridurre lo stress.</p>
      <p>23. <b>PETTINATI E PROFUMATI</b>    </p>
      <p>È tempo di festa e vogliamo essere tutti al meglio. Passa in toelettatura per regalare al tuo cane un mantello a “prova di Natale”!</p>
      <p>24. <b>NO AI BOTTI!</b></p>
      <p>Attenzione ai fuochi d'artificio a Capodanno: deve essere una festa anche per gli amici animali.</p>
    </article>
  </body>
</html>