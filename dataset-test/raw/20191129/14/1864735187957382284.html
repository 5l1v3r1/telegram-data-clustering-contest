<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/maltrattamenti-asilo-suora-1.4912322"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-29T14:26:51+00:00"/>
    <meta property="og:title" content="Piacenza, maltrattamenti all'asilo. Tre arresti, anche una suora"/>
    <meta property="og:description" content="Le insegnanti, fra cui la religiosa, ai domiciliari. L'indagine, coordinata dalla Procura piacentina, si è avvalsa anche di telecamere nascoste"/>
  </head>
  <body>
    <article>
      <h1>Piacenza, maltrattamenti all'asilo. Tre arresti, anche una suora</h1>
      <h2>Le insegnanti, fra cui la religiosa, ai domiciliari. L'indagine, coordinata dalla Procura piacentina, si è avvalsa anche di telecamere nascoste</h2>
      <address><time datetime="2019-11-29T14:26:51+00:00">29 Nov 2019, 14:26</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912339.1575037611!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Carabinieri (Archivio)</figcaption>
      </figure>
      <p>Piacenza, 29 novembre 2019 - <b>Maltrattementi sui bambini,</b> questa l'accusa che ha portato all'<b>arresto di tre insegnanti</b> di una scuola materna in provincia di <b>Piacenza.</b> Fra loro c'è anche una <b>suora</b>. Le donne si trovano ai domiciliari su ordinanza di custodia emessa dal gip al termine delle indagini svolte dai carabinieri della stazione di San Giorgio Piacentino. Attualmente l'istituto, privato, è chiuso. L'indagine, coordinata dalla Procura piacentina, si è avvalsa anche di telecamere nascoste per documentare i presunti maltrattamenti.</p>
      <p>"Sono esterrefatto e incredulo, mai più immaginavo una cosa del genere sul nostro territorio. Qualora siano stati commessi dei reati, questi vanno perseguiti, a maggior ragione visto che sarebbero a carico di minori. Anche se si tratta di un istituto privato, sono vicende che un sindaco e un'Amministrazione non vorrebbe mai avere. Abbiamo fiducia nella magistratura e speriamo non sia accaduto qualcosa di grave a questi bambini". Lo dice Alessandro Piva, il <b>sindaco di Podenzano</b>, comune in provincia di Piacenza, commentando l'arresto.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>