<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2114126"/>
    <meta property="og:site_name" content="www.bta.bg"/>
    <meta property="article:published_time" content="2019-11-29T14:46:00+00:00"/>
    <meta property="og:title" content="Съдът остави в ареста задържаната за източване на 1 милион лева служителка на банка"/>
    <meta property="og:description" content="Варна, 29 ноември /Данаил Войков, БТА/ Задържаната за източването на 1 милион лева от чужди сметки служителка на банка във Варна остава в ареста, определи Окръжният съд, съобщиха от прокуратурата. 38-годишната жена бе привлечена като обвиняема за длъжностно присвояване в особено големи размери, представляващо особено тежък случай. Според представената от банката справка в съдебната зала точно 19 вложители са били ощетени от присвоителните действия на обвиняемата, като точната сума е 1.22 млн. лева. Обвиняемата подписала и запис на заповед в полза на банката заради присвоената сума, след като била разкрита. Освен парите на вложителите, жената теглила личен кредит и кредит от името на баща си. Парите са били изпращани с куриерска фирма до виртуалния й приятел, който се е представял под фалшиво име и живее в монтанско село. Определението на съда може да се обжалва пред Апелативния съд във Варна. /РУМ/"/>
  </head>
  <body>
    <article>
      <h1>Съдът остави в ареста задържаната за източване на 1 милион лева служителка на банка</h1>
      <address>
        <time datetime="2019-11-29T14:46:00+00:00">29 Nov 2019, 14:46</time>
      </address>
      <p>BOBSTH 14:48:02 29-11-2019</p>
      <p>RM1444BO.025</p>
      <p>Варна - съд - мярка</p>
      <p>Съдът остави в ареста задържаната за източване на 1 милион лева служителка на банка</p>
      <p>Варна, 29 ноември /Данаил Войков, БТА/</p>
      <p>Задържаната за източването на 1 милион лева от чужди сметки служителка на банка във Варна остава в ареста, определи Окръжният съд, съобщиха от прокуратурата.</p>
      <p>38-годишната жена бе привлечена като обвиняема за длъжностно присвояване в особено големи размери, представляващо особено тежък случай. Според представената от банката справка в съдебната зала точно 19 вложители са били ощетени от присвоителните действия на обвиняемата, като точната сума е 1.22 млн. лева. Обвиняемата подписала и запис на заповед в полза на банката заради присвоената сума, след като била разкрита.</p>
      <p>Освен парите на вложителите, жената теглила личен кредит и кредит от името на баща си.</p>
      <p>Парите са били изпращани с куриерска фирма до виртуалния й приятел, който се е представял под фалшиво име и живее в монтанско село.</p>
      <p>Определението на съда може да се обжалва пред Апелативния съд във Варна.</p>
      <p>/РУМ/</p>
    </article>
  </body>
</html>