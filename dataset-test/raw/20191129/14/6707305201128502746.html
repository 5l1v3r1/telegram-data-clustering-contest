<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/giovanni-ciacci-frecciatine-caterina-balivo-bianca-guaccero/660903/"/>
    <meta property="og:site_name" content="DiLei"/>
    <meta property="article:published_time" content="2019-11-29T14:42:29+00:00"/>
    <meta property="og:title" content="Giovanni Ciacci, nuove frecciatine a Caterina Balivo e Bianca Guaccero"/>
    <meta property="og:description" content="Giovanni Ciacci torna a parlare di Detto Fatto e lancia una frecciatina a Bianca Guaccero (senza risparmiare Caterina Balivo)."/>
  </head>
  <body>
    <article>
      <h1>Giovanni Ciacci, nuove frecciatine a Caterina Balivo e Bianca Guaccero</h1>
      <h2>Giovanni Ciacci lancia una frecciatina a Bianca Guaccero e non risparmia Caterina Balivo</h2>
      <address>
        <time datetime="2019-11-29T14:42:29+00:00">29 Nov 2019, 14:42</time>
      </address>
      <p><b>Giovanni Ciacci</b> torna a parlare di <b><i>Detto Fatto</i> </b>e lancia una frecciatina a <b>Bianca Guaccero </b>e <b>Caterina Balivo</b>. Le due conduttrici hanno guidato il programma in onda su Rai Due ed entrambe hanno <b>collaborato con lo stylist</b>. Ormai oltre un anno fa la presentatrice partenopea ha abbandonato il contenitore pomeridiano per passare a<a href="https://dilei.it/vip/vieni-da-me-caterina-balivo-imita-barbara-durso/660723/"><i> Vieni da Me</i></a> e al suo posto è arrivata la collega pugliese. Terminata la stagione Ciacci ha <a href="https://dilei.it/vip/detto-fatto-giovanni-ciacci-svela-show-finito-con-addio-balivo/639347/">deciso di abbandonare</a> la trasmissione.</p>
      <p>Non solo, Giovanni ha anche <a href="https://dilei.it/vip/giovanni-ciacci-sfogo-innocenza-causa-ricettazione/641505/">lasciato la Rai,</a> affermando che i contrasti con l’azienda di viale Mazzini sarebbero iniziati dopo <b>la sua partecipazione</b> a <i><b>Ballando con le Stelle</b></i>, dove aveva scelto di ballare in coppia con <b>Raimondo Todaro.</b></p>
      <p>“Ha dato molto fastidio questa cosa – <b>ha spiegato</b> al <i>Giornale</i> -. La libertà dà sempre fastidio ma in Rai danno fastidio un sacco di cose. Ora sto da un’altra parte, mi diverto e lavoro benissimo. In generale io lavoro dove mi sento libero di esprimermi. A Rai2 non potevo più farlo e me ne sono andato”.</p>
      <p>Ciacci ha poi <b>parlato delle conduttrici</b> con cui ha lavorato a <b><i>Detto Fatto</i></b>. “Lavorare con Caterina Balivo vuol dire lavorare con una prima donna – <b>ha raccontato</b> -, la conduttrice classica, tu fai la spalla della padrona di casa, la segui e dai il tuo. A Detto Fatto con Bianca Guaccero mi sentivo ospite in casa mia, quindi non è stata un’annata facile. Forse cercava un partner che cantava e che ballava, ma io non sono bravo”.</p>
      <p>Parole che sembrano indicare dei contrasti fra lo stylist e la Guaccero, approdata a <a href="https://dilei.it/vip/bianca-guaccero-si-riscatta-la-verita-sullamore-e-su-detto-fatto/652719/"><i>Detto Fatto</i></a> dopo Caterina Balivo. Gli ultimi mesi non sono stati affatto semplici per l’attrice, che si è trovata a fare i conti con le critiche, ma anche con un calo degli ascolti. A <b>peggiorare la situazione</b> gli scontri piuttosto accesi con <a href="https://dilei.it/vip/detto-fatto-mariotto-critica-bianca-guaccero-in-diretta-lei-replica-fuori-onda/637734/">Guillermo Mariotto</a>, arrivato nello show per sostituire Ciacci, e i gossip sulla sua vita privata.</p>
      <related>
        <h4>Leggi anche</h4>
        <a href="https://dilei.it/vip/detto-fatto-giovanni-ciacci-svela-show-finito-con-addio-balivo/639347/"/>
        <a href="https://dilei.it/vip/addio-caterina-balivo-bianca-guaccero-detto-fatto-giovanni-ciacci-instagram/551241/"/>
        <a href="https://dilei.it/vip/bianca-guaccero-frecciatina-ciacci-polemica-su-detto-fatto/637424/"/>
        <a href="https://dilei.it/vip/bianca-guaccero-rivoluzione-detto-fatto-arriva-mariotto-ballando/614164/"/>
        <a href="https://dilei.it/vip/bianca-guaccero-in-bikini-su-instagram-si-consola-dopo-laddio-di-giovanni-ciacci-a-detto-fatto/613392/"/>
      </related>
    </article>
  </body>
</html>