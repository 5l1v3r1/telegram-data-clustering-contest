<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/sara/3986091571048508186/%D8%AF%D9%88%D8%B1-%D8%B1%DB%8C%D8%AE%D8%AA%D9%86%DB%8C-%D9%87%D8%A7%DB%8C-%D8%B4%DA%AF%D9%81%D8%AA-%D8%A7%D9%86%DA%AF%DB%8C%D8%B2"/>
    <meta property="og:site_name" content="Jamejam Online"/>
    <meta property="article:published_time" content="2019-11-29T14:30:00+00:00"/>
    <meta property="og:title" content="دور ریختنی های شگفت انگیز"/>
    <meta property="og:description" content="پوست موز منبع غنی از پتاسیم بوده و در مقایسه با بخش میوه دارای فیبر محلول بیشتری است."/>
  </head>
  <body>
    <article>
      <h1>دور ریختنی های شگفت انگیز</h1>
      <address>
        <time datetime="2019-11-29T14:30:00+00:00">29 Nov 2019, 14:30</time>
      </address>
      <pre> پوست موز منبع غنی از پتاسیم بوده و در مقایسه با بخش میوه دارای فیبر محلول بیشتری است. </pre>
      <p>به گزارش <a href="http://jamejamonline.ir/">جام جم آنلاین</a> از باشگاه خبرنگاران جوان، برخی از باقیمانده های میوه یا سبزیجات دارای ارزش غذایی بالایی هستند که باید در مورد دور ریختن آنها تجدیدنظر نمود.</p>
      <p>تمامی اجزای یک میوه اعم از پوست و برگ آن بخشی از میوه هستند که دارای ترکیبات و مواد مغذی سودمندی می باشند و می توانند موجب تقویت بدن شما شوند. حتی بسیاری از این قسمت ها حاوی مواد مغذی بیشتری نسبت به خود میوه یا سبزیجات می باشند.</p>
      <p>در ادامه به ۷ مورد از بخش های دورریز مواد خوراکی اشاره می شود که باید در مورد دور ریختن آنها تجدیدنظر کنید.</p>
      <p>
        <b>برگ های کرفس</b>
      </p>
      <p>برگ های کرفس مملو از ویتامین، مواد معدنی، فیبر و درشت مغذی های فراوانی هستند. هر ۱۰۰ گرم برگ کرفس ۳.۹ گرم فیبر بدن را تامین می کند، بعلاوه حاوی مقادیر مناسبی چربی اشباع نشده است. چربی اشباع نشده باعث بهبود سطح کلسترول بدن شده و ریسک بیماری قلبی را کاهش می دهد. برگ های کرفس منبع قوی منیزیم و کلسیم، و همچنین ویتامین C و E بوده و از اینرو خاصیت آنتی اکسیدانی دارند.</p>
      <p>
        <b>برگ های کلم بروکلی</b>
      </p>
      <p>کلم بروکلی ماده خوراکی بسیار خوبی است که برگ های آن هم حاوی مواد مغذی زیادی می باشد. تنها ۳۰ گرم از برگ بروکلی ۹۰ درصد از ویتامین A موردنیاز روزانه بدن را تامین می کند. همانطورکه می دانید ویتامین A برای افزایش قدرت دید، بهبود سیستم ایمنی و قدرت باروری شما مهم است. این برگ ها همچنین منبع غنی ویتامین C، کلسیم، پروتئین و آهن هستند.</p>
      <p>
        <b>پوست پرتقال</b>
      </p>
      <p>پوست پرتقال به همراه لایه سفیدرنگ زیر آن مملو از انواع ویتامین ها و مواد مغذی است. پوست خام پرتقال حاوی ۱.۵ گرم پروتئین و منبع غنی پتاسیم، کلسیم، ریبوفلاوین، ویتامین C و A می باشد. پوست پرتقال همچنین حاوی آنتی اکسیدان های فلاوونوئید بوده که می تواند به کاهش سطح کلسترول کمک کند. همچنین آنتی اکسیدان های موجود در آن همچون هیستامین عمل کرده و برای افراد مبتلا به آلرژی و در کل سلامت ریه مفید است.</p>
      <p>
        <b>پوست هندوانه</b>
      </p>
      <p>پوست هندوانه دارای مقدار بالای سیترولین می باشد، اسید آمینه ایی که باعث بهبود جریان خون و تقویت سیستم ایمنی بدن می شود. همچنین سیترولین موجب کاهش خستگی ماهیچه ها شده و افراد می توانند مدت طولانی تری ورزش کنند و در عوض کنترل بهتری بر وزن شان داشته باشند.</p>
      <p>
        <b>پوست پیاز</b>
      </p>
      <p>پوست پیاز منبع غنی ماده ایی موسوم به کورسیت است که به کاهش فشار خون و جلوگیری از لخته شدن خون کمک می کند. اما بهترین راه مصرف پوست پیاز استفاده از آن در عصاره ها، سوپ ها و کباب ها می باشد که قبل از سرو غذا از ان جدا شود. همچنین می توان آن را در چای هم خیساند.</p>
      <p>
        <b>پوست انبه</b>
      </p>
      <p>پوست انبه حاوی مقدار قابل توجهی آنتی اکسیدان و همچنین ترکیبات سالم نظیر «منجافرین» است که دارای خواص ضدالتهابی و ضد توموری است.</p>
      <p>
        <b>پوست موز</b>
      </p>
      <p>درحالیکه پوست موز طعم خوبی ندارد اما مملو از مواد مغذی است. پوست موز منبع غنی از پتاسیم بوده و در مقایسه با بخش میوه دارای فیبر محلول بیشتری است. فیبر محلول موجب کاهش کلسترول شده و در نتیجه به پیشگیری از بیماری قلبی-عروقی، سکته و سرطان کمک می کند. پوست موز همچنین حاوی ماه تریپتوفان بوده که باعث افزایش سطح سروتونین بدن و بهبود خلق و خو می شود.</p>
    </article>
  </body>
</html>