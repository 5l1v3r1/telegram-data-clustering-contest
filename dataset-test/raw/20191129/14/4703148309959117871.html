<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/ujabb-elismeres-posztumusz-eletmudijat-kap-puskas-ferenc"/>
    <meta property="og:site_name" content="csakfoci.hu"/>
    <meta property="article:published_time" content="2019-11-29T14:33:44+00:00"/>
    <meta property="og:title" content="Újabb elismerés: Posztumusz Életműdíjat kap Puskás Ferenc"/>
    <meta property="og:description" content="December 7-én, Monacóban adják majd át a World Sport Legends Awards elismerését."/>
  </head>
  <body>
    <article>
      <h1>Újabb elismerés: Posztumusz Életműdíjat kap Puskás Ferenc</h1>
      <address><time datetime="2019-11-29T14:33:44+00:00">29 Nov 2019, 14:33</time> by <a rel="author">csakfoci.hu</a></address>
      <p>
        <b>
          <b>December 7-én, Monacóban adják majd át a World Sport Legends Awards elismerését.</b>
        </b>
      </p>
      <p>Negyedszer kerül sor idén a World Sport Legends Awards elnevezésű díjátadó gálára, amelyet a hagyományoknak megfelelően ezúttal is Monacóban tartanak – írja a <a href="https://honvedfc.hu/hirek/posztumusz-dij-puskas-ferencnek/2019-11-29">honvedfc.hu.</a> A szervezet Facebook-odalának beszámolója szerint idén <b>Puskás Ferenc kapja a Posztumusz Életműdíjat</b>, amelyet</p>
      <blockquote>
        <b>a Honvéd és a Real Madrid korábbi legendájának dédunokája, illetve az olimpiai bajnok Schmitt Pál, Magyarországi korábbi köztársasági elnöke vehet majd át.</b>
      </blockquote>
      <p>A díjat tavaly a háromszoros világbajnok Formula–1-es versenyző, a 34 éves korában elhunyt brazil Ayrton Senna, 2016-ban Antony Noghés kapta, akinek a nevéhez fűződik a Monte-Carlo-rali és a monacói verseny létrehozása, illetve neki köszönhető, hogy zászlólengetéssel érnek véget az autóversenyek.</p>
      <p>Tavaly az argentin Osvaldo Ardiles világbajnok labdarúgó, majd edző; a német Jutta Kleinschmidt, a Párizs–Dakar rali egyetlen női győztese; a háromszoros MotoGP-világbajnok amerikai Freddie Spencer; Ayrton Senna; az olasz Dr. Cladio Costa, a Moto GP mobilklinikájának alapítója kapta meg a Sport Oscarjának tartott díjat.</p>
    </article>
  </body>
</html>