<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/schimbare-de-conducere-la-anpc/"/>
    <meta property="og:site_name" content="Europa FM"/>
    <meta property="article:published_time" content="2019-11-29T14:17:54+00:00"/>
    <meta property="og:title" content="Schimbare de conducere la ANPC"/>
    <meta property="og:description" content="Demitere la vârful ANPC – după ce Horia Constantinescu a fost înlaturat din funcția de președinte printr-un ordin semnat de premierul Ludovic Orban, locul a fost luat de Mihaela Ionescu – devenită președinte interimar."/>
  </head>
  <body>
    <article>
      <h1>Schimbare de conducere la ANPC</h1>
      <address>
        <time datetime="2019-11-29T14:17:54+00:00">29 Nov 2019, 14:17</time>
      </address>
      <p>Demitere la vârful <b>ANPC</b> – după ce <b>Horia Constantinescu</b> a fost înlaturat din funcția de președinte printr-un ordin semnat de premierul <b>Ludovic Orban</b>, locul a fost luat de <b>Mihaela Ionescu</b> – devenită președinte interimar.</p>
      <p>Preluarea șefiei de către aceasta este una controversată. Mai multe asociații cer înlocuirea ei, pentru că ”ar fi folosit banii publici ai instituției în scop personal”.</p>
      <p>Trei asociații ale consumatorilor i-au transmis o scrisoare deschisă premierului Ludovic Orban, în care cer înlocuirea Mihaelei Ionescu de la conducerea interimară a ANPC.</p>
      <p>Acestea o acuză pe <b>Mihaela Ionescu</b> de faptul că ar fi folosit în scopuri personale banii instituției.</p>
      <p>Potrivit publicației „<b>Newsweek România</b>„, <b>10.000 de eur</b>o a plătit <b>Autoritatea Națională pentru Protecția Consumatorilor</b> (ANPC), pe vremea când Mihaela Ionescu era secretarul general al instituției, ca să se urmeze niște cursuri de formare în <b>Singapore</b>. Bani ar fi fost dați Ilegal.</p>
      <p>Mai mult, tot pe banii instituției, aceasta s-ar fi plimbat prin țară și a pus Protecția Consumatorilor să-i plătească carburantul, în valoare de <b>18.400</b> lei, mai mult de <b>3 tone de motorină</b>.</p>
      <p>Cele trei asociații cer premierului consultarea înainte de numirea unui nou șef al instituției.</p>
    </article>
  </body>
</html>