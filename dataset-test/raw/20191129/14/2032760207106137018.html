<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90916"/>
    <meta property="og:site_name" content="Denník politika"/>
    <meta property="article:published_time" content="2019-11-29T14:35:21+00:00"/>
    <meta property="og:title" content="Foto: Objavili dva tunely, cez ktoré migranti prekročili hranice Srbska"/>
    <meta property="og:description" content="29.11.2019 (Webnoviny.sk) – Maďarská polícia objavila dva tunely používané migrantmi na to, aby sa dostali do krajiny zo susedného Srbska. Informovalo o tom v piatok policajné veliteľstvo. Jeden z tunelov našli v južnej obci Ásotthalom, kde zároveň zadržali 44 migrantov, ktorí práve riskantný priechod využili."/>
  </head>
  <body>
    <article>
      <h1>Foto: Objavili dva tunely, cez ktoré migranti prekročili hranice Srbska</h1>
      <address><time datetime="2019-11-29T14:35:21+00:00">29 Nov 2019, 14:35</time> by <a rel="author">Webnoviny</a></address>
      <p>29.11.2019 (Webnoviny.sk) – Maďarská polícia objavila dva tunely používané migrantmi na to, aby sa dostali do krajiny zo susedného Srbska. Informovalo o tom v piatok policajné veliteľstvo. Jeden z tunelov našli v južnej obci Ásotthalom, kde zároveň zadržali 44 migrantov, ktorí práve riskantný priechod využili.</p>
      <p>Druhý tunel v obci Csikéria bol dlhý 21,7 metra, žiadni migranti však cezeň neprechádzali. Polícia uviedla, že oba tunely objavila onedlho po ich dobudovaní a opäť ich zasypala.</p>
      <p>V roku 2015, keď migračná kríza kulminovala, Maďarsko postavilo na svojich južných hraniciach plot s ostnatým drôtom, aby zastavilo prílev ľudí, prevažne z Blízkeho východu a Ázie, ktorí smerovali na ceste za lepším životom do západnej Európy.</p>
      <p>Viac k témam: <a href="https://www.webnoviny.sk/tag/migranti/"><u>migranti</u></a>, <a href="https://www.webnoviny.sk/tag/tunel/"><u>tunel</u></a><br/>Zdroj: Webnoviny.sk – <a href="https://www.webnoviny.sk/foto-objavili-dva-tunely-cez-ktore-migranti-prekrocili-hranice-srbska/"><u>Foto: Objavili dva tunely, cez ktoré migranti prekročili hranice Srbska</u></a> © SITA Všetky práva vyhradené.</p>
    </article>
  </body>
</html>