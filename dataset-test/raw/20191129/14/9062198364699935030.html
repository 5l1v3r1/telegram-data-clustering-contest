<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3394377/hazreti-sad-her-haliyle-muslumanlara-oncu-biri-olmustur"/>
    <meta property="og:site_name" content="Milli Gazete"/>
    <meta property="article:published_time" content="2019-11-29T14:25:00+00:00"/>
    <meta property="og:title" content="'Hazreti Sad her haliyle Müslümanlara öncü biri olmuştur'"/>
    <meta property="og:description" content="​Peygamber Sevdalıları Vakfı Gaziantep Koordinatörlüğü tarafından düzenlenen programda Hazreti Sad Bin Ebi Vakkas'ın her şeyiyle Müslümanlara örnek olduğuna dikkat çekildi."/>
  </head>
  <body>
    <article>
      <h1>'Hazreti Sad her haliyle Müslümanlara öncü biri olmuştur'</h1>
      <h2>​Peygamber Sevdalıları Vakfı Gaziantep Koordinatörlüğü tarafından düzenlenen programda Hazreti Sad Bin Ebi Vakkas'ın her şeyiyle Müslümanlara örnek olduğuna dikkat çekildi.</h2>
      <address>
        <time datetime="2019-11-29T14:25:00+00:00">29 Nov 2019, 14:25</time>
      </address>
      <p>İLKHA'da yer alan habere göre Peygamber Sevdalıları Vakfı Gaziantep Koordinatörlüğü tarafından halkın yoğun katılımıyla "Yolumuzu Aydınlatan Yıldızlar" temalı konferans düzenlendi.</p>
      <p>Büyükşehir Belediyesi Onat Kutlar Devlet Tiyatrosu Salonu’nda gerçekleştirilen konferans, Muhammed Ata Yeğin’in Kur’an-ı Kerim tilavetiyle başladı.</p>
      <p>Sad Bin Ebi Vakkas’ın (Radiyallahu Anha) hayatını konu alan sinevizyon gösteriminin ilahi ve ezgiler seslendirildi.</p>
      <p>Halkın yoğun bir ilgi gösterdiği programın açılış ve selamlama konuşmasını ise Peygamber Sevdalıları Vakfı Gaziantep Koordinatörlüğü yetkililerinden Yusuf Kaya yaptı.</p>
      <p>Sahabelerin hayatının öğrenilmesi ve onlar gibi yaşamanın önemine değinen Kaya, Hazreti Muhammed'in (Sallallahu Aleyhi Vessellem) mesajını aktaran sahabelerin, gökteki yıldızlar gibi olduklarını söyledi.</p>
      <p>Programa konuşmacı olarak katılan Gazeteci-Yazar Özkan Yaman ile Nezir Tunç, "Yolumuzu Aydınlatan Yıldızlar" konulu konferanslarını gerçekleştirdiler.</p>
      <p>Programda Sad Bin Ebi Vakkas’ın hayatını konu alan Gazeteci-Yazar Nezir Tunç, Sad Bin Ebi Vakkas’ın davası için olan kararlılığına dikkat çekti.</p>
      <p>Tunç, "Gencecik yaşında vefat ettiği zamana kadar vaktini, zamanını Allah'ın davası uğrunda mücadele ile geçiren en parlak yıldızlardan olan, dünyada Cennet ile müjdelenen Hazreti Sad Bin Ebi Vakkas, 17 yaşındayken İslam ile şereflenmiş ve davası için kararlı duruşu ile hayatının sonuna kadar  mücadele etmiştir." dedi.</p>
      <p>Annesinin, onu İslam davasından vazgeçirmek için tüm çabalarına rağmen Sad Bin Ebi Vakkas'ın davasında dönmediğini vurgulayan Tunç, bu kararlı duruşuyla "Biz, insana, ana ve babasına karşı iyi davranmasını tavsiye etmişizdir. Eğer ana baba, seni bir şeyi körü körüne Bana ortak koşman için zorlarlarsa, o zaman onlara itaat etme. Dönüşünüz Banadır. Yaptıklarınızı size bildiririm." ayetinin nazil olduğunu hatırlattı.</p>
      <p>Hazreti Sad'ın bütün hayatının mücadele ile geçtiğini vurgulayan Tunç, "Eğer ki biz hakkı ve hakikati bulmuş isek, eğer gerçekten yeryüzünde emperyalizmin yaptığı desiseleri görmüş isek ve Müslümanların çalışmalarını, ceht ve gayretlerini biz bu ayrıntılara dikkat etmeden hakka sarılıp ve ölünceye kadar istikametimizi muhafaza etmeliyiz. Nasıl ki Sad, onu İslam yolundan ayırmaya çalışan annesine kararlı durduysa biz Müslümanların da öyle kararlı durması lazım. Vallahi o kararlı duruşu bugün Ümmet sergileyemediği için zulüm görüyor ve emperyalizmin zulmü altındayız. Hazreti Sad hem malı ile hem yeteneği ile hem cesareti ile öncü biri olmuştur." Dedi.</p>
      <p>Hazreti Hatice’nin hayatından önemli kesitler sunan Gazeteci-Yazar Özkan Yaman, kadınların Hazreti Hatice’nin ahlakı ile ahlaklanmaları gerektiğini söyledi.</p>
      <p>Yaman, "Son zamanlarda kadınlarımız, ailemiz ve evliliğimiz çok ciddi saldırılar altındadır. Her dinin, her ideolojinin kadınla ilgili bir fikri var. İslam'ın da kadına bir bakış açısı vardır. Kur'an-ı Kerim'de erkekler için hangi mükâfat söyleniyorsa kadınlar için de aynısı söyleniyor." diye konuştu.</p>
      <p>"Her kadın Hazreti Hatice'ye benzemek zorundadır" diyen Yaman, "Her kadın Hazreti Hatice'ye benzemekle yükümlüdür. Annelerimizin bacılarımızın üzerinde Hazreti  Hatice'nin mührü var ve bugün huzurlu ve mutlu olan ailelerimiz de Hazreti Hatice'nin ahlakının numunesidir." İfadelerini kullandı.</p>
    </article>
  </body>
</html>