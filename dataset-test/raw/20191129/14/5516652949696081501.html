<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426792/manos-konsolas-ekpaideysh-anergwn-ston-tomea-toy-toyrismoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T14:55:01+00:00"/>
    <meta property="og:title" content="Μάνος Κόνσολας: «Εκπαίδευση ανέργων στον τομέα του τουρισμού»"/>
    <meta property="og:description" content="Ζητήματα που αφορούν στη δυνατότητα παροχής κινήτρων στις επιχειρήσεις που απασχολούν εργαζομένους στον τουρισμό συζήτησαν ο Υφυπουργός Τουρισμού, κ. Μάνος Κόνσολας και ο Διοικητής του ΟΑΕΔ, κ. Πρωτοψάλτης Σπύρος."/>
  </head>
  <body>
    <article>
      <h1>Μάνος Κόνσολας: «Εκπαίδευση ανέργων στον τομέα του τουρισμού»</h1>
      <address>
        <time datetime="2019-11-29T14:55:01+00:00">29 Nov 2019, 14:55</time>
      </address>
      <p>
        <b>Ζητήματα που αφορούν στη δυνατότητα παροχής κινήτρων στις επιχειρήσεις που απασχολούν εργαζομένους στον τουρισμό συζήτησαν ο Υφυπουργός Τουρισμού, κ. Μάνος Κόνσολας και ο Διοικητής του ΟΑΕΔ, κ. Πρωτοψάλτης Σπύρος.</b>
      </p>
      <p>Στη συνάντηση εργασίας που πραγματοποιήθηκε στο Υπουργείο Τουρισμού, τέθηκαν τα προβλήματα που απασχολούν τους εργαζομένους σε τουριστικές επιχειρήσεις και τους επιχειρηματίες και διερευνήθηκαν λύσεις προκειμένου να εφαρμοστούν προγράμματα ανέργων σε επιχειρήσεις τουριστικών περιοχών, ενόψει της νέας θερινής περιόδου.</p>
      <p>Σε πνεύμα συναντίληψης και συνεργασίας, ο Υφυπουργός Τουρισμού, κ. Μάνος Κόνσολας και ο Διοικητής του ΟΑΕΔ, κ. Σπύρος Πρωτοψάλτης, συζήτησαν, επίσης, τη δυνατότητα ενίσχυσης προγραμμάτων κατάρτισης ανέργων σε επαγγέλματα υψηλής ζήτησης στον τομέα του τουρισμού.</p>
      <p>Μετά από γόνιμο διάλογο για την τουριστική εκπαίδευση και τις ειδικότητες τουριστικών επαγγελμάτων που υπάρχουν στις Σχολές Μαθητείας του ΟΑΕΔ, συμφωνήθηκε η ενίσχυση της κατάρτισης των σπουδαστών και η διερεύνηση τρόπων συνεχιζόμενης κατάρτισης ανέργων, εργαζομένων και επαγγελματιών, ανάλογα με τους κανόνες της προσφοράς και της ζήτησης στην αγορά εργασίας.</p>
    </article>
  </body>
</html>