<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905772/onana-behoedde-lille-spits-osimhen-voor-rode-kaart-hou-je-hoofd-erbij-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T14:48:00+00:00"/>
    <meta property="og:title" content="Onana behoedde Lille-spits voor rood: &quot;Ik ben blij, vereerd en erg dankbaar&quot;"/>
    <meta property="og:description" content="Een bijzondere onthulling van Victor Osimhen: niemand minder dan Andre Onana probeerde de Nigeriaanse spits te behoeden voor een rode kaart tijdens de Champions League-clash tussen Lille OSC en Ajax. Osimhen maakte in de eerste helft van Lille - Ajax een gefrustreerde indruk en liep al vroeg een gele kaart aan. Onana had dat ook in de gaten. &quot;Hou je hoofd erbij, luidde de boodschap van Onana&quot;, vertelt Osimhen aan Oma Sports. &quot;Hij is een ervaren speler en zei dat ik kalm moest blijven, zodat ik geen rode kaart zou pakken.&quot;"/>
  </head>
  <body>
    <article>
      <h1>Onana behoedde Lille-spits voor rood: "Ik ben blij, vereerd en erg dankbaar"</h1>
      <address>
        <time datetime="2019-11-29T14:48:00+00:00">29 Nov 2019, 14:48</time>
      </address>
      <p>
        <b>Een bijzondere onthulling van Victor Osimhen: niemand minder dan Andre Onana probeerde de Nigeriaanse spits te behoeden voor een rode kaart tijdens de Champions League-clash tussen Lille OSC en Ajax.</b>
      </p>
      <p>Osimhen maakte in de eerste helft van Lille - Ajax een gefrustreerde indruk en liep al vroeg een gele kaart aan. Onana had dat ook in de gaten. "<i>Hou je hoofd erbij</i>, luidde de boodschap van Onana", vertelt Osimhen aan <i>Oma Sports</i>. "Hij is een ervaren speler en zei dat ik kalm moest blijven, zodat ik geen rode kaart zou pakken."</p>
      <p>Het advies van Onana werd ter harte genomen door de Lille-spits. "Als een tegenstander, en een Afrikaanse broer ook nog eens, met zo'n advies komt, neem je dat mee. Ik ben blij, vereerd en erg dankbaar dat Onana zich om mij bekommerde en de tijd voor me nam. Hij kwam speciaal naar me toe."</p>
      <p>Osimhen besloot het vervolgens rustiger aan te doen. "Soms laat je je meeslepen in de emoties van een wedstrijd. Ik was boos omdat de scheidsrechter vond dat ik me liet vallen, waarna ik een tegenstander duwde om de bal te krijgen."</p>
      <figure>
        <iframe src="https://www.youtube.com/embed/CJMjEhaAlkg" width="640" height="360" data-service="Youtube" scrolling="no"/>
      </figure>
    </article>
  </body>
</html>