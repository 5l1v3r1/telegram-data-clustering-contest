<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1280179-to-fah-ban-saci-sisin-kobo-na-jamaa-ba-duk-arzikin-da-nake-da-shi-gumi-na-ne-ya-nemo-mini---saraki.html"/>
    <meta property="og:site_name" content="Legit"/>
    <meta property="article:published_time" content="2019-11-29T14:56:29+00:00"/>
    <meta property="og:title" content="To fah: Ban saci sisin kobo na jama'a ba, duk arzikin da nake da shi gumi na ne ya nemo mini - Saraki"/>
    <meta property="og:description" content="Tsohon shugaban majalisar dattawan Najeriya, Bukola Saraki ya yi tsokaci a kan zargin hukumar yaki da cin hanci da rashawa ta EFCC da take yunkurin kwace gidanshi da ke Ilorin, jihar Kwara..."/>
  </head>
  <body>
    <article>
      <h1>To fah: Ban saci sisin kobo na jama'a ba, duk arzikin da nake da shi gumi na ne ya nemo mini - Saraki</h1>
      <address>
        <time datetime="2019-11-29T14:56:29+00:00">29 Nov 2019, 14:56</time>
      </address>
      <p>
        <b>- Tsohon shugaban majalisar dattawan Najeriya, ya koka a kan yunkurin EFCC na kwace gidanshi da ke Ilorin, jihar Kwara</b>
      </p>
      <p>
        <b>- Kamar yadda tsohon shugaban majalisar dattawan ya sanar, kotu ta haramtawa EFCC din ko wata cibiya makamanciyarta da karbar mishi kadara</b>
      </p>
      <p>
        <b>- Hukumar ta shigar da sabuwar karar ne a yunkurinta na tozartawa tare da take tsohuwar dokar kotun tarayyar gareta</b>
      </p>
      <p>Tsohon shugaban majalisar dattawan Najeriya, Bukola Saraki ya yi tsokaci a kan zargin hukumar yaki da cin hanci da rashawa ta EFCC da take yunkurin kwace gidanshi da ke Ilorin, jihar Kwara.</p>
      <p>Saraki ya bayyana cewa, hukumar ta shigar da kara a gaban babban kotun tarayya a ranar 27 ga watan Nuwamba, tare da bukatar kwace kadarorinshi na wucin-gadi.</p>
      <p>A takardar da hadimin shi, Yusuf Olaniyonu ya fitar, Saraki ya kwatanta wannan yunkurin da take dokar kotun makamanciyar hakan tare da rashin biyayya ga ma’aikatar shari’a.</p>
      <p>Saraki ya ce, <i>“abun mamaki ne a ce hukumar yaki da rashawar da ke tunkaho da zama cibiyar da ta ginu a kan doka, ta yanke hukuncin take dokar babbar kotun tarayyar da ke Abuja”.</i></p>
      <p><b>KU KARANTA:</b> <a href="https://hausa.legit.ng/1280099-to-fah-dan-ina-fitowa-a-fim-din-kudancin-najeriya-ba-yana-nufin-ni-yar-iska-bace---inji-jaruma-amal-umar.html">To fah: Dan ina fitowa a fim din Kudancin Najeriya ba yana nufin ni 'yar iska bace - Inji jaruma Amal Umar</a></p>
      <p>Kamar yadda yace, kotun ta haramtawa wadanda ke karar, abokanta ko wata cibiya makamanciyarta da ta kwace, karba ko killace wata kadarar wanda ta ke kara.</p>
      <p>A maimakon hukumar yaki da rashawa ta EFCC din ta hada sabuwar bukatarta da tsohuwar kararta ta bukatar karbar kadarorin tsohon shugaban majalisar dattawan, wanda tuni Saraki ya kalubalanci hakan a babbar kotun tarayya da ke Legas. Sai ta yanke hukuncin shigar da sabuwar kara don kokarin tozarta tsohon shugaban majalisar dattawan tare da take tsohuwar dokar kotun.</p>
      <p>
        <b>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</b>
      </p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook</b>: <a href="https://facebook.com/legitnghausa">https://facebook.com/legitnghausa</a></p>
      <p><b>Twitter</b>: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p><b>Tuntube mu a: </b>labaranhausa@corp.legit.ng</p>
      <figure>
        <iframe src="https://www.youtube.com/embed/TpJpWHhHLwo" width="640" height="360" data-service="Youtube" scrolling="no"/>
      </figure>
    </article>
  </body>
</html>