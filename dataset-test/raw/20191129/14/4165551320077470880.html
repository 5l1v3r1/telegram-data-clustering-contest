<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724574/petya-yordanova-nachalno-bazovo-uchilishte-mihail-lakatnik-organizirali-sme-eko-shestvie-tay-kato-sme-parvoto-ekouchilishte-poluchilo-zelen-flag.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T14:56:00+00:00"/>
    <meta property="og:title" content="Петя Йорданова, Начално базово училище „Михаил Лъкатник&quot;: Организирали сме еко шествие, тъй като сме първото екоучилище, получило зелен флаг"/>
    <meta property="og:description" content="Бургас. Днес е един от дните, посветени на 40-годишнината на нашето училище. По този повод сме организирали еко шествие, тъй като сме първото екоучилище, получило зелен флаг. Това каза пред журналисти Петя Йорданова, зам.-директор на Начално базово училище „Михаил Лъкатник&quot; и национален координатор на програма „Еко-училище”, предаде репортер на Радио „Фокус&quot; - Бургас. „Ние"/>
  </head>
  <body>
    <article>
      <h1>Петя Йорданова, Начално базово училище „Михаил Лъкатник": Организирали сме еко шествие, тъй като сме първото екоучилище, получило зелен флаг</h1>
      <address><time datetime="2019-11-29T14:56:00+00:00">29 Nov 2019, 14:56</time> by <a rel="author">Агенция "Фокус"</a></address>
      <p><b><i>Бургас. </i></b>Днес е един от дните, посветени на 40-годишнината на нашето училище. По този повод сме организирали еко шествие, тъй като сме първото екоучилище, получило зелен флаг. Това каза пред журналисти Петя Йорданова, зам.-директор на Начално базово училище „Михаил Лъкатник" и национален координатор на програма „Еко-училище”, предаде репортер на <b>Радио „Фокус" - Бургас</b>. <br/><br/>„Ние сме първото екоучилище, получило зелен флаг за Източна и Централна Европа още преди 21 години и шествието е с такава насоченост. Децата скандират „без пластмаса" и са направили заедно със своите родители костюми от отпадъчни материали. Засягаме и темата за рециклирането, повторната употреба на материалите и разумното използване на всички продукти", уточни Петя Йорданова. <br/><br/>По думите ѝ това са част от глобалните цели за устойчиво развитие, които училището се опитва да спазва. „Цялата общественост вижда, че сме изложили тези глобални цели за устойчивост", каза още зам.-директорът.<br/><br/>Мария КУРТЕВА</p>
    </article>
  </body>
</html>