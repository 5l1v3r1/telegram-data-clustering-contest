<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856775/nie-tylko-milan-i-krzysztof-piatek-najwieksze-rozczarowania-trwajacego-sezonu"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-29T14:30:32+00:00"/>
    <meta property="og:title" content="Nie tylko Milan i Krzysztof Piątek. Największe rozczarowania trwającego sezonu"/>
    <meta property="og:description" content="Za nami już kilka dobrych miesięcy sezonu 2019/20. Ligi krajowe dobijają do półmetku, a w Lidze Mistrzów końca dobiega faza grupowa. Postanowiliśmy przyjrzeć się największym rozczarowaniom minionych miesięcy."/>
  </head>
  <body>
    <article>
      <h1>Nie tylko Milan i Krzysztof Piątek. Największe rozczarowania trwającego sezonu</h1>
      <address><time datetime="2019-11-29T14:30:32+00:00">29 Nov 2019, 14:30</time> by <a rel="author" href="https://sportowefakty.wp.pl/autor/bartlomiej-bukowski" target="_blank">Bartłomiej Bukowski</a></address>
      <h4>Za nami już kilka dobrych miesięcy sezonu 2019/20. Ligi krajowe dobijają do półmetku, a w Lidze Mistrzów końca dobiega faza grupowa. Postanowiliśmy przyjrzeć się największym rozczarowaniom minionych miesięcy.</h4>
      <p>1 / 9 <a href="https://sportowefakty.wp.pl/pilka-nozna/856775/nie-tylko-milan-i-krzysztof-piatek-najwieksze-rozczarowania-trwajacego-sezonu/2">Następna</a></p>
      <figure>
        <img src="https://v.wpimg.pl/NjI4NC5qJwNmAnd1TUV-WmZHKDRFXzkaKlAgbUUdYRkuaz0zUBInCyVAKyJGFDw1IRt7IFBBf154UnwnUEl9XBYCd3QAR3xSfRokM1I="/>
      </figure>
      <p>
        <b><a href="https://sportowefakty.wp.pl/pilka-nozna/borussia-dortmund">Borussia Dortmund</a> </b>
      </p>
      <p>Zaczynamy od klubu, który wciąż jeszcze może uznać ten sezon za udany. Jednak dotychczasowa postawa podopiecznych Luciena Favre'a ma prawo frustrować kibiców.</p>
      <p>Skomplikowana sytuacja w grupie Ligi Mistrzów, gdzie awans nie zależy już wyłącznie od piłkarzy z Westfalii, a także strata aż 5 punktów do lidera w Bundeslidze, którym wcale nie jest rozjeżdżający rywali Bayern, na pewno nie wywołuje uśmiechów na twarzach kibiców. </p>
      <p>Kiedy bowiem zdobyć mistrzostwo Niemiec, jeśli nie w roku, w którym Bayern targany jest licznymi problemami i nie jest w stanie zdominować ligi? Wydaje się bowiem całkiem prawdopodobne, że w tym sezonie zostanie przerwana 7-letnia dominacja Bayernu, lecz niekoniecznie dokona tego BVB.</p>
      <p>Poza tym, to właśnie porażka z Bawarczykami była jedną z najboleśniejszych w sezonie. Bayern, świeżo po zwolnieniu Kovaca sprał bowiem ekipę Łukasza Piszczka aż 4:0. W następnej kolejce natomiast Borussia zaledwie zremisowała 3:3 z zamykającym tabele Padebornem i zaczęło się robić nerwowo. </p>
      <p>Zwłaszcza, że również sytuacja w Lidze Mistrzów nie jest idealna. Borussia bowiem w ostatniej kolejce będzie musiała zdobyć więcej punktów ze Slavią, niż Inter z Barceloną. Jeżeli jednak Włosi wygrają swój mecz, Niemcy pożegnają się z rozgrywkami. Prażanie natomiast pokazali już, że nie są typowymi "chłopcami do bicia", za jakich ich uważano. </p>
      <p>Na domiar złego, coraz większe kłopoty dyscyplinarne sprawia największa gwiazda drużyny - <a href="https://sportowefakty.wp.pl/pilka-nozna/jadon-sancho">Jadon Sancho</a>, który szykuje się do zmiany klubu. Póki co na niewiele zdają się kary finansowe czy też karne odsuwanie od drużyny.</p>
      <p>1 / 9 <a href="https://sportowefakty.wp.pl/pilka-nozna/856775/nie-tylko-milan-i-krzysztof-piatek-najwieksze-rozczarowania-trwajacego-sezonu/2">Następna</a></p>
      <p>WP SportoweFakty</p>
    </article>
  </body>
</html>