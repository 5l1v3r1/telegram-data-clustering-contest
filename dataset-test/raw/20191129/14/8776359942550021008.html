<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140286-chi_vrahovuetsya_chas_navchannya__do_stazhu_sluzhbi_v_polici.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="Чи враховується час навчання до стажу служби в поліції, пояснив ВС"/>
    <meta property="og:description" content="Час навчання у ВНЗ не зараховується до вислуги років при вирішенні питання щодо обчислення стажу служби в поліції, який дає право на встановлення поліцейському надбавки за вислугу років, надання додаткової оплачуваної відпустки."/>
  </head>
  <body>
    <article>
      <h1>Чи враховується час навчання до стажу служби в поліції, пояснив ВС</h1>
      <address>
        <time datetime="2019-11-29T14:00:00+00:00">29 Nov 2019, 14:00</time>
      </address>
      <p>
        <i>
          <b>Час навчання у ВНЗ не зараховується до вислуги років при вирішенні питання щодо обчислення стажу служби в поліції, який дає право на встановлення поліцейському надбавки за вислугу років, надання додаткової оплачуваної відпустки.</b>
        </i>
      </p>
      <p>Такого висновку дійшла колегія суддів Касаційного адміністративного суду у складі Верховного Суду у постанові від 19.11.2019 №<a href="http://www.reyestr.court.gov.ua/Review/85774425">520/903/19</a>, передає <a href="http://zib.com.ua/">«Закон і Бізнес»</a>.</p>
      <p>Так, позивач просив зобов'язати відповідача зарахувати до стажу служби в поліції час навчання у вищому навчальному закладі, який дає право для виплати відсоткової надбавки за вислугу років, визначення тривалості додаткової оплачуваної відпустки.</p>
      <p>Суди першої та апеляційної інстанцій задовольнили позовні вимоги. З цими рішеннями не погодився Верховний Суд, вказавши на те, що суди попередніх інстанцій помилково застосували для вирішення спору положення п. 2 постанови Кабінету Міністрів України від 17.07.1992 № 393 «Про порядок обчислення вислуги років, призначення та виплати пенсій і грошової допомоги особам офіцерського складу, прапорщикам, мічманам, військовослужбовцям надстрокової служби та військової служби за контрактом, особам начальницького і рядового складу органів внутрішніх справ та членам їхніх сімей», оскільки вона прийнята на виконання Закону України «Про пенсійне забезпечення військовослужбовців та осіб начальницького і рядового складу органів внутрішніх справ» і встановлює порядок обчислення стажу (вислуги років) особам начальницького і рядового складу органів внутрішніх справ, який проводиться саме для призначення пенсій.</p>
      <p>Верховний Суд зазначив, що при вирішенні питання щодо обчислення стажу служби в поліції, який дає право на встановлення поліцейському надбавки за вислугу років, надання додаткової оплачуваної відпустки, слід застосовувати приписи ч. 2 ст. 78 Закону України «Про національну поліцію», у якій встановлено вичерпний перелік складових (посад, періодів служби) такого стажу служби в поліції і який, зокрема, не містить положень щодо часу навчання у ВНЗ.</p>
      <related>
        <h4>Матеріали за темою</h4>
        <a href="https://zib.com.ua/ua/140308-prokuroram_ne_slid_vidavati_dovidok_dlya_pererahunku_pensiy_.html"/>
        <a href="https://zib.com.ua/ua/issue/687/"/>
        <a href="https://zib.com.ua/ua/140190-vs_nazvav_oznaki_primusu_do_zvilnennya.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140175-yak_pravilno_obrati_sposib_ponovlennya_porushenih_prav.html"/>
        <a href="https://zib.com.ua/ua/140068-vs_poyasniv_koli_sporudi_silgosppriznachennya_ne_opodatkovuy.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140024-nacionalnist_osobi_v_sudovomu_poryadku_vstanoviti_nemozhlivo.html"/>
        <a href="https://zib.com.ua/ua/139946-vp_vs_poradila_zemlekoristuvacham_ne_vikonuvati_dobrovilno_r.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139932-sud_rozglyane_pitannya_schodo_skasuvannya_mizhnarodnogo_ispi.html"/>
        <a href="https://zib.com.ua/ua/139927-sudoviy_zbir_za_apelyaciyu_rozrahovuetsya_vid_minimalnoi_zar.html"/>
        <a href="https://zib.com.ua/ua/139905-oask_vzyavsya_za_oskarzhennya_novoi_redakcii_pravopisu.html"/>
        <a href="https://zib.com.ua/ua/139856-pozovi_schodo_styagnennya_zaborgovanosti_pered_derzhavoyu_ro.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139778-osoba_styaguvacha_u_vikonavchomu_listi_mozhe_buti_zaminena_s.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139689-kvartiranti_mozhut_otrimati_subsidiyu_na_pidstavi_dogovoru_o.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139751-noviy_vidsotok_dlya_priznachennya_pensiy_pri_pererahunku_ne_.html"/>
        <a href="https://zib.com.ua/ua/139682-chi_mozhe_rda_rozporyadzhatisya_zemlyami_za_mezhami_naseleni.html"/>
        <a href="https://zib.com.ua/ua/139739-vs_poyasniv_yak_diyati_yakscho_derzhgeokadastr_ne_dav_dozvol.html"/>
        <a href="https://zib.com.ua/ua/139708-kas_zobovyazav_priymati_elektronni_dokumenti_popri_vidsutnis.html"/>
        <a href="https://zib.com.ua/ua/139705-poryadok_prohodzhennya_prokurorami_atestacii_oskarzhuyut_u_s.html"/>
        <a href="https://zib.com.ua/ua/139702-sud_perevirit_zakonnist_rishennya_pro_zvilnennya_golovi_kmda.html"/>
        <a href="https://zib.com.ua/ua/139690-organi_soczahistu_ne_mozhut_vidmoviti_v_subsidii_cherez_bezo.html"/>
        <a href="https://zib.com.ua/ua/139348-adminsudi_zobovyazhut_reaguvati_na_porushennya_zakonu_chinov.html"/>
        <a href="https://zib.com.ua/ua/issue/677/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>