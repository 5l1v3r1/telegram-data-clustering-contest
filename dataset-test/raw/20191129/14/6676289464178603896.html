<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/sofer-tir-mort-rasturnat-logan-valea-oltului-328409.html"/>
    <meta property="og:site_name" content="Observator"/>
    <meta property="article:published_time" content="2019-11-29T14:46:00+00:00"/>
    <meta property="og:title" content="Şofer de TIR mort după ce s-a răsturnat cu autotrenul peste un Logan. Trafic complet blocat pe Valea Oltului"/>
    <meta property="og:description" content="Tragedie, în urmă cu puţin timp, pe Valea Oltului, în Sibiu. Şoferul unui TIR a murit pe loc după ce s-a răsturnat cu autotrenul peste un autoturism Logan. Alte două persoane au fost rănite în accident."/>
  </head>
  <body>
    <article>
      <h1>Şofer de TIR mort după ce s-a răsturnat cu autotrenul peste un Logan. Trafic complet blocat pe Valea Oltului</h1>
      <address><time datetime="2019-11-29T14:46:00+00:00">29 Nov 2019, 14:46</time> by <a rel="author">Veronica Micu</a></address>
      <p>
        <b>
          <b>Tragedie, în urmă cu puţin timp, pe Valea Oltului, în Sibiu. Şoferul unui TIR a murit pe loc după ce s-a răsturnat cu autotrenul peste un autoturism Logan. Alte două persoane au fost rănite în accident.</b>
        </b>
      </p>
      <p>Traficul rutier pe DN7, Valea Oltului, este blocat, vineri, între localităţile Boiţa şi Lazaret, judeţul Sibiu, după ce un TIR s-a răsturnat peste un autoturism.</p>
      <p>”În urma impactului, şoferul autotrenului a decedat. Circulaţia este oprită pe ambele sensuri”, a transmis Centrul Infotrafic.</p>
      <p>La rândul lor, reprezentanţii ISU Sibiu au precizat că persoana care a decedat a fost găsită inconştientă la faţa locului şi era încarcerată.</p>
      <h3>Un şofer de TIR a murit pe Valea Oltului, după ce s-a răsturnat cu autotrenul peste un Logan</h3>
      <p>ISU Sibiu intervine cu mai multe autospeciale.</p>
      <p>”ISU Sibiu intervine de urgenţă cu un echipaj de descarcerare, o autospecială de stingere şi un echipaj SMURD, pe DN 7, între localităţile Lazaret şi Boiţa la un accident rutier, un TIR răsturnat peste un autoturism, trei victime”, anunţă ISU Sibiu.</p>
      <p>Două persoane sunt rănite, însă sunt conştiente.</p>
      <p>IPJ Sibiu nu a stabilit deocamdată condiţiile în care s-a produs accidentul.</p>
    </article>
  </body>
</html>