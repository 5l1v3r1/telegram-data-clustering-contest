<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191129-sytuatsiya-z-rozvedennyam-syl-proyasnytsya-pislya-normandskogo-samitu-golova-obsye/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T14:10:22+00:00"/>
    <meta property="og:title" content="Ситуація з розведенням сил проясниться після нормандського саміту – голова ОБСЄ"/>
    <meta property="og:description" content="Про ситуацію з наступними ділянками на Донбасі для розведення сил стане відомо після зустрічі лідерів країн нормандської четвірки."/>
  </head>
  <body>
    <article>
      <h1>Ситуація з розведенням сил проясниться після нормандського саміту – голова ОБСЄ</h1>
      <address>
        <time datetime="2019-11-29T14:10:22+00:00">29 Nov 2019, 14:10</time>
      </address>
      <p>Про ситуацію з наступними ділянками на Донбасі для розведення сил стане відомо після зустрічі лідерів країн нормандської четвірки.</p>
      <p>Голова ОБСЄ Мирослав Лайчак розповів, що наразі тривають переговори у Тристоронній контактній групі щодо розведення сил і засобів на Донбасі.</p>
      <p>Проте відповідна ситуація проясниться лише після 9 грудня, коли у Парижі відбудеться нормандський саміт.</p>
      <blockquote>– Я не хочу зараз говорити, що у нас вийде, але є гарний тренд, гарна тенденція і набагато конструктивніша атмосфера, – сказав Лайчак.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191126-rozvedennya-syl-u-zolotomu-zavershene-smm-obsye/">Розведення сил у Золотому завершене – СММ ОБСЄ</a>
      </p>
      <p>За його словами, ОБСЄ підтримує зусилля, направлені проведення нового розведення сил на Донбасі.</p>
      <p>Проте голова ОБСЄ не став уточнювати, на яких саме ділянках може відбутися наступне відведення військ.</p>
      <p>До слова, держсекретар США Майк Помпео заявив, що <a href="https://fakty.com.ua/ua/svit/20191128-ssha-gotovi-zdijsnyuvaty-tysk-na-rf-zarady-myru-na-donbasi-pompeo/">Сполучені Штати готові чинити тиск на Росію</a> для того, щоб припинити її агресію в Україні.</p>
    </article>
  </body>
</html>