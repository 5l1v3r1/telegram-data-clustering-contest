<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/toedracht-dodelijk-ongeval-margraten-bekend"/>
    <meta property="og:site_name" content="1limburg"/>
    <meta property="article:published_time" content="2019-11-29T14:00:56+00:00"/>
    <meta property="og:title" content="Toedracht dodelijk ongeval Margraten bekend"/>
    <meta property="og:description" content="Een voorrangsfout is de oorzaak van het ongeluk zaterdag in Margraten, waar een lijnbus en een personenauto bij waren betrokken."/>
  </head>
  <body>
    <article>
      <h1>Toedracht dodelijk ongeval Margraten bekend</h1>
      <h2>Een voorrangsfout is de oorzaak van het ongeluk zaterdag in Margraten, waar een lijnbus en een personenauto bij waren betrokken.</h2>
      <address><time datetime="2019-11-29T14:00:56+00:00">29 Nov 2019, 14:00</time> by <a rel="author">Jochem Rietjens</a></address>
      <p>Dat maakt de politie vrijdag bekend.</p>
      <p><b>Deventer</b><br/>Enkele dagen na het ongeluk overleed de 38-jarige vader van het gezin uit Deventer dat in de auto zat.</p>
      <p><b>Lees oo</b>k: <a href="https://www.1limburg.nl/vader-38-gezin-overleden-na-aanrijding-met-lijnbus?context=default">Vader (38) gezin overleden na aanrijding met lijnbus</a></p>
      <p><b>Geen blaam</b><br/>Uit onderzoek blijkt volgens de politie dat de buschauffeur geen blaam treft. Die heeft volgens de politie niet te hard gereden en heeft ook geen aanstalten gemaakt om rechtsaf te slaan. De aanrijding vond rond 11:00 uur plaats bij een kruispunt op de Rijksweg N278, vlakbij de bushalte.</p>
      <p><b>Kritieke toestand</b><br/>Na het ongeluk is ook de moeder van het gezin in kritieke toestand naar het ziekenhuis gebracht. Hoe het met haar gaat, maakt de politie niet bekend. De drie kinderen in de auto raakten lichtgewond en liggen al niet meer in het ziekenhuis.</p>
      <p>In totaal vielen er tien gewonden. Vijf van hen zaten in de lijnbus. Het andere vijftal betreft het gezin uit Deventer.</p>
      <figure>
        <iframe data-src="https://twitter.com/PolLimburg/status/1200411108395409410?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>