<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014770/%D9%88%D8%B2%D8%A7%D8%B1%D8%AA-%D8%A8%D9%87%D8%AF%D8%A7%D8%B4%D8%AA-%D8%B4%D8%B1%D8%A7%DB%8C%D8%B7-%D8%AA%D9%87%D8%B1%D8%A7%D9%86-%D8%A8%D9%87-%D9%84%D8%AD%D8%A7%D8%B8-%D9%87%D9%88%D8%A7%DB%8C%DB%8C-%D8%A8%D8%B3%DB%8C%D8%A7%D8%B1-%D9%88%D8%AE%DB%8C%D9%85-%D8%A7%D8%B3%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T14:45:00+00:00"/>
    <meta property="og:title" content="وزارت بهداشت: شرایط تهران به لحاظ هوایی بسیار وخیم است"/>
    <meta property="og:description" content="نماینده وزارت بهداشت در جلسه کمیته اضطرار آلودگی هوا اعلام کرد که شرایط تهران به لحاظ آلودگی هوا بسیار وخیم است و باید تصمیماتی در این جهت گرفته شود."/>
  </head>
  <body>
    <article>
      <h1>وزارت بهداشت: شرایط تهران به لحاظ هوایی بسیار وخیم است</h1>
      <address>
        <time datetime="2019-11-29T14:45:00+00:00">29 Nov 2019, 14:45</time>
      </address>
      <p>
        <i>نماینده وزارت بهداشت در جلسه کمیته اضطرار آلودگی هوا اعلام کرد که شرایط تهران به لحاظ آلودگی هوا بسیار وخیم است و باید تصمیماتی در این جهت گرفته شود.</i>
      </p>
      <p>به گزارش مشرق، جلسه کمیته اضطرار آلودگی هوای تهران عصر امروز به ریاست محمد تقی‌زاده معاون عمرانی استاندار تهران برگزار شد.</p>
      <p>در این جلسه تصمیماتی مبنی بر تعطیلی مدارس در تمامی مقاطع تحصیلی در استان تهران بجز شهرستان‌های فیروزکوه، دماوند و پردیس گرفته شد. همچنین تمامی موسسات آموزش عالی و دانشگاه‌ها فردا شنبه در تهران بجز در شهرستان‌های پدریس، دماوند و فیروزکوه تعطیل خواند بود.</p>
      <blockquote>بیشتر بخوانید:<br/><a href="https://www.mashreghnews.ir/news/1014754/%D8%AA%D9%87%D8%B1%D8%A7%D9%86-%D8%AF%D8%B1-%D8%AC%D8%A7%DB%8C%DA%AF%D8%A7%D9%87-%D8%AF%D9%88%D9%85%DB%8C%D9%86-%D8%B4%D9%87%D8%B1-%D8%A2%D9%84%D9%88%D8%AF%D9%87-%D8%AC%D9%87%D8%A7%D9%86-%D9%82%D8%B1%D8%A7%D8%B1-%DA%AF%D8%B1%D9%81%D8%AA">تهران در جایگاه دومین شهر آلوده جهان قرار گرفت!<br/></a><a href="https://www.mashreghnews.ir/photo/1014759/%D8%AA%D8%B5%D9%88%DB%8C%D8%B1-%D8%AA%D8%A7%D9%85%D9%84-%D8%A8%D8%B1%D8%A7%D9%86%DA%AF%DB%8C%D8%B2-%D8%A7%D8%B2-%DB%8C%DA%A9-%D8%B1%D9%88%D8%B2%D9%BE%D8%A7%DA%A9-%D9%88-%D8%A2%D9%84%D9%88%D8%AF%D9%87-%D8%AF%D8%B1-%D8%AA%D9%87%D8%B1%D8%A7%D9%86">تصویر تامل برانگیز از یک روزپاک و آلوده در تهران<br/></a><a href="https://www.mashreghnews.ir/news/1014747/%D9%85%D8%AF%D8%A7%D8%B1%D8%B3-%D9%88-%D8%AF%D8%A7%D9%86%D8%B4%DA%AF%D8%A7%D9%87-%D9%87%D8%A7%DB%8C-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D8%AA%D8%B9%D8%B7%DB%8C%D9%84-%D8%B4%D8%AF">مدارس و دانشگاه‌های استان تهران تعطیل شد</a></blockquote>
      <p>همچنین بنا بر تصمیم کمیته اضطرار آلودگی هوای تهران طرح زوج و فرد فردا از درب منازل اجرا خواهد شد.</p>
      <p>همچنین بر اساس تصمیم اخذ شده در این کمیته تردد کامیون‌ها و خودروهای سنگین به شهر تهران همچنان ممنوع خواهد بود و قرار بر این شد که پلیس راهور نیز برنامه‌های خود را در این زمینه تشدید کند.</p>
      <p>در جلسه امروز همچنین مصوب شد که فعالیت‌های عمرانی تمام دستگاه‌ها، سازمان‌ها و شهرداری‌ها تا اطلاع ثانوی متوقف بماند. همچنین در جلسه امروز فعالیت‌های معادن شن و ماسه و صنایع نظیر آن تا اطلاع‌ثانوی متوقف خواهد بود.</p>
      <p>در جلسه امروز همچنین تصمیم‌ بر این شد که فعالیت‌ها و مسابقات ورزشی در فضای باز فردا متوقف باشد که بر همین اساس مسابقه فوتبال پرسپولیس و نساجی مازندران فردا لغو خواهد شد.</p>
      <p>همچنین در جلسه امروز برخی از اعضا و نمایندگان دستگاه‌های مختلف نسبت به شرایط استان تهران اظهاراتی را مطرح کردند.</p>
      <p>رستگاری معاون پایش محیط زیست استان تهران در جلسه امروز اعلام کرد: در حال حاضر شاخص آلودگی در تهران بر روی عدد ۱۳۰ است که البته طی ۲۴ ساعت گذشته این عدد روی ۱۵۴ قرار داشته است.</p>
      <p>همچنین در جلسه نماینده پلیس از اعمال قانون بر بیش از هزار دستگاه خودرو در روز خبر داد و گفت: این اعمال قانون توسط همکارانمان در پلیس راهور انجام می‌شود.</p>
      <p>وی افزود: همچنین در روزهای آینده ۱۵۰ خودرو فک پلاک و به تعمیرگاه اعزام شده‌اند.</p>
      <p>نماینده پلیس در جلسه امروز از ممنوعیت تردد کامیون‌ها در سطح شهر تهران خبر داد و گفت: این تصمیم بر اساس جلسه‌ای که در گذشته اعمال شده است و همچنان ادامه خواهد داشت.</p>
      <p>همچنین در جلسه امروز نماینده دانشگاه علوم پزشکی شهید بهشتی از آمادگی پایگاه‌های اورژانس در روزهای گذشته و آینده در سطح شهر تهران خبر داد.</p>
      <p>همچنین در جلسه امروز، شاهسون نماینده وزارت بهداشت با اشاره به اینکه شاخص آلودگی هوا در منطقه پیروزی به عدد ۲۰۸ رسیده است گفت: بر اساس آمار شاخص آلودگی هوا در دو ایستگاه نیز به عدد ۲۰۰ در روز گذشته رسیده است.</p>
      <p>وی با اشاره به شرایط جوی در شهر تهران گفت: باید فکری به حال منابع تولیدکنندگاه آلایندگی‌ها و آلودگی هوا نیز باشیم.</p>
      <p>وی با بیان اینکه وضعیت خیلی وخیم است گفت: باید تصمیمات مهمی در روزهای آینده برای این شرایط اخذ کنیم.</p>
      <p>منبع: تسنیم</p>
    </article>
  </body>
</html>