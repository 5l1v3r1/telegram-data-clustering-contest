<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1419935/paok-gia-aygenaki-paramenei-ametanoitos-ehei-eiselthei-sto-stadio-tis-proklisis"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T14:48:00+00:00"/>
    <meta property="og:title" content="ΠΑΟΚ για Αυγενάκη: «Παραμένει αμετανόητος, έχει εισέλθει στο στάδιο της πρόκλησης»"/>
    <meta property="og:description" content="Σημερινές δηλώσεις του υφυπουργού αθλητισμού σε ραδιοφωνικό σταθμό της Θεσσαλονίκης και η προσπάθεια εξίσωσης του Ιβάν Σαββίδη με τον Κώστα Καραπαπά,, προκάλεσαν την έντονη αντίδραση της ΠΑΕ ΠΑΟΚ"/>
  </head>
  <body>
    <article>
      <h1>ΠΑΟΚ για Αυγενάκη: «Παραμένει αμετανόητος, έχει εισέλθει στο στάδιο της πρόκλησης»</h1>
      <h2>Σημερινές δηλώσεις του υφυπουργού αθλητισμού σε ραδιοφωνικό σταθμό της Θεσσαλονίκης και η προσπάθεια εξίσωσης του Ιβάν Σαββίδη με τον Κώστα Καραπαπά,, προκάλεσαν την έντονη αντίδραση της ΠΑΕ ΠΑΟΚ</h2>
      <address><time datetime="2019-11-29T14:48:00+00:00">29 Nov 2019, 14:48</time> by <a rel="author" href="http://www.gazzetta.gr/reporter/stavros-sountoulidis" target="_blank">Σταύρος Σουντουλίδης</a></address>
      <p>Ο κ. Λευτέρης Αυγενάκης μιλώντας το μεσημέρι της Παρασκευής (29/11), <a href="http://www.gazzetta.gr/football/superleague/article/1419859/aygenakis-ego-den-sfyrizo-penalti">μετά τη συνάντηση που είχε το πρωί με αντιπροσωπεία της ΠΑΕ Ολυμπιακός</a>, στο ραδιοφωνικό σταθμό «Metropolis», αναφέρθηκε στον Ιβάν Σαββίδη λέγοντας:</p>
      <p>«Είχαμε συναντηθεί μια φορά και είχαμε μια ενδιαφέρουσα συζήτηση που δεν τελειώνει.  Είναι βέβαιο ότι το επόμενο διάστημα θα συναντηθούμε για το γήπεδο της Τούμπας και το Καυτανζόγλειο. Είμαστε υπέρ της κατασκευής και θα συμβάλλουμε για αυτό. Μένει να συναντηθούμε και να τα βρούμε. Υπάρχει και γραπτό αίτημα για την πρόθεση μας. Θέλουμε να γίνει και αυτή η συνάντηση άμεσα όταν μάλιστα και ο κ. Σαββίδης έχει τιμωρίες. Εννοώ την απαγόρευση για την παρουσία του στους αγωνιστικούς χώρους. Αυτό δεν έχει σχέση καμία σχέση βέβαια. Το λέω επειδή με ρωτήσατε πριν γιατί συναντήθηκες με τον τάδε και το δείνα που κάνει υβριστικές δηλώσεις. Έχω θεσμική υποχρέωση να συναντηθώ με τον πρόεδρο της ΠΑΕ ΠΑΟΚ. Θα το κάνω και θα συνεργαστώ μαζί του. Θέλουμε να τη βοηθήσουμε και πρέπει να βοηθήσουμε την ΠΑΕ ΠΑΟΚ σε αυτό το κομμάτι. Καλώ όσους μας ακούν αυτή την ώρα να σκεφτούν σε ποια σημεία έχει λειτουργήσει εναντίον της ΠΑΕ ΠΑΟΚ ο κ. Αυγενάκης».</p>
      <p>Οι παραπάνω τοποθετήσεις του υφυπουργού αθλητισμού προκάλεσαν την αντίδραση των Πρωταθλητών Ελλάδας, και όπως χαρακτηριστικά υποστηρίζουν:</p>
      <p>«Σχετικά με τη συνέντευξη του Λευτέρη Αυγενάκη στο ράδιο Metropolis και την αναφορά του στον κ. Σαββίδη αλλά και σε άλλες ανακρίβειες στις οποίες υπέπεσε:</p>
      <p>Ο Υφυπουργός παραμένει αμετανόητος. Έχει ξεπεράσει προ πολλού το στάδιο της αφέλειας και της άγνοιας και έχει εισέλθει στο στάδιο της πρόκλησης και της επικινδυνότητας. Θα ασχοληθούμε περαιτέρω μαζί του μετά τον αγώνα της Κυριακής».</p>
    </article>
  </body>
</html>