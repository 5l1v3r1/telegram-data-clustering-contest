<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/producent-more-theater-geen-plannen-met-gosschalk/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-29T14:36:35+00:00"/>
    <meta property="og:title" content="Producent More Theater: Geen plannen met Gosschalk"/>
    <meta property="og:description" content="Productiehuis More Theater &quot;heeft geen concrete plannen&quot; om voorstellingen met Job Gosschalk te gaan ontwikkelen. Dat laat een woordvoerder van het bedrijf vrijdag weten in een reactie op het nieuws dat het Openbaar Ministerie afziet van vervolging van Gosschalk voor mogelijk seksueel wangedrag. Zijn advocaat Gerard Spong meldde daarna dat Gosschalk overweegt zijn oude werk weer op te pakken."/>
  </head>
  <body>
    <article>
      <h1>Producent More Theater: Geen plannen met Gosschalk</h1>
      <address><time datetime="2019-11-29T14:36:35+00:00">29 Nov 2019, 14:36</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Productiehuis More Theater “heeft geen concrete plannen” om voorstellingen met Job Gosschalk te gaan ontwikkelen. Dat laat een woordvoerder van het bedrijf vrijdag weten in een reactie op het nieuws dat het Openbaar Ministerie afziet van vervolging van Gosschalk voor mogelijk seksueel wangedrag. Zijn advocaat Gerard Spong meldde daarna dat Gosschalk overweegt zijn oude werk weer op te pakken.</p>
      <p>“Het enige dat we daar over kunnen zeggen is dat er zeker geen concrete plannen zijn”, meldt de zegsvrouw. Het is niet duidelijk of het bedrijf wel openstaat voor een eventuele hernieuwde samenwerking.</p>
      <p>More Theater heette tot medio 2018 KemnaSenf. Dit bedrijf kwam in 2016 voort uit een fusie tussen Senf Theaterpartners en Kemna Theater, dat was opgericht door Gosschalk. De oud-castingdirector regisseerde voor het bedrijf diverse voorstellingen, waaronder de hitmusical De Marathon.</p>
      <p>Toen Gosschalk in november 2017 meldde dat hij “grenzen had overschreden” als castingdirector, verbrak KemnaSenf de samenwerking met Gosschalk. Voor de musical All Stars, die hij aan het voorbereiden was, werd een andere regisseur gezocht. Ook castingbureau Kemna Casting veranderde de naam vanwege de affaire Gosschalk.</p>
      <p>BuzzE</p>
    </article>
  </body>
</html>