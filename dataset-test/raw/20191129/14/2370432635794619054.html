<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-29T14:53:27+00:00"/>
    <meta property="og:title" content="O δήμαρχος Τρικκαίων Δημήτρης Παπαστεργίου νέος πρόεδρος της ΚΕΔΕ"/>
    <meta property="og:description" content="Το νέο 31μελές Διοικητικό Συμβούλιο της Κεντρικής Ένωσης Δήμων (ΚΕΔΕ) καθώς και το Εποπτικό της Συμβούλιο για τη νέα αυτοδιοικητική περίοδο 2019-2023,"/>
  </head>
  <body>
    <article>
      <h1>O δήμαρχος Τρικκαίων Δημήτρης Παπαστεργίου νέος πρόεδρος της ΚΕΔΕ</h1>
      <address><time datetime="2019-11-29T14:53:27+00:00">29 Nov 2019, 14:53</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/#">Facebook 0</a>
        </li>
        <li>
          <a href="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/#">Twitter</a>
        </li>
        <li>
          <a href="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/#">LinkedIn</a>
        </li>
        <li>
          <a href="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/#">Περισσότερα</a>
        </li>
      </ul>
      <p>Το νέο 31μελές Διοικητικό Συμβούλιο της Κεντρικής Ένωσης Δήμων (ΚΕΔΕ) καθώς και το Εποπτικό της Συμβούλιο για τη νέα αυτοδιοικητική περίοδο 2019-2023, εκλέχθηκαν χθες, όπου η παράταξη «Ισχυροί Αυτοδιοικητικοί Δήμοι», λαμβάνοντας 325 ψήφους σε σύνολο 512, απέσπασε την απόλυτη πλειοψηφία με 19 έδρες.</p>
      <p>Σε αυτές θα πρέπει να προστεθεί και εκείνη του Κώστα Μπακογιάννη, που σύμφωνα με το νόμο ο εκάστοτε δήμαρχος της Αθήνας, συμμετέχει στο ΔΣ χωρίς εκλογή. Από την πλειοψηφούσα παράταξη, ο δήμαρχος Τρικκαίων είναι εκείνος που υπερίσχυσε λαμβάνοντας 202 ψήφους και θα προταθεί για νέος πρόεδρος της ΚΕΔΕ. Ο έτερος επικεφαλής της παράταξης, Λάζαρος Κυρίζογλου έλαβε 160 ψήφους. Σε ανακοίνωση του, ο κ. Κυρίζογλου, τονίζει ότι «οι δεσμεύσεις περί ουδετερότητας και απουσίας κυβερνητικών και κομματικών παρεμβάσεων δεν τηρήθηκαν», αλλά δηλώνει ότι εκείνος « κόντρα στα «νέα ήθη», τηρεί τις υποσχέσεις του, σέβεται το αποτέλεσμα και ευχήθηκε καλή επιτυχία στον κ. Παπαστεργίου.</p>
      <p>«Η χώρα, υπογραμμίζει, χρειάζεται μία ισχυρή, διεκδικητική και αποτελεσματική Τοπική Αυτοδιοίκηση. Αυτό απαιτούν οι συνάδελφοι αυτοδιοικητικοί και οι πολίτες και από αυτό κρινόμαστε».Πιο αναλυτικά οι εκλεγέντες στο νέο ΔΣ της ΚΕΔΕ και οι ψήφοι που έλαβαν ανά παράταξη, έχουν ως εξής :</p>
      <p>Από την παράταξη «ΣΥΓΧΡΟΝΟΙ ΙΣΧΥΡΟΙ ΔΗΜΟΙ» εξελέγησαν πέραν των κκ Παπαστεργίου και Κυρίζογλου Λάζαρος, ο Δημήτρης Κάρναβος Δημήτρης, δήμαρχος Καλλιθέας με 146 ψήφους, ο Κωνσταντίνος Κούκας, δήμαρχος Μυκόνου με 143 ψήφους, ο Γρηγόρης Κωνσταντέλλος Γρηγόρης, δήμαρχος Βάρης -Βούλας Βουλιαγμένης με 137 ψήφους, ο Κωνταντίνος Κουκοδήμος, δήμαρχος Κατερίνης, με 136 ψήφους, ο Αλέξανδρος Χρυσάφης, δήμαρχος Σερρών με 129 ψήφους, ο Ηλίας Αποστολόπουλος, δήμαρχος Παπάγου -Χολαργού με 122 ψήφους, ο Νίκος Μελετίου, δήμαρχος Ασπροπύργου με 121 ψήφους, ο Χρήστος Τσιρογιάννης , δήμαρχος Αρταίων με 112 ψήφους, ο Γιώργος Παπαναστασίου, δήμαρχος Αγρινίου, με 107 ψήφους, ο Φίλιππος Αναστασιάδης, δήμαρχος Παγγαίου με 102 ψήφους και η Μερόπη Υδραίου, δήμαρχος Κέρκυρας, με 98 ψήφους.</p>
      <p>Επίσης οι Δημοτικοί Σύμβουλοι Δομοκού, Τζιαχρήστας Δημήτρης, με 160 ψήφους, Έδεσσας, Γιάννης Μουράτογλου, με 135 ψήφους ,Καλλιθέας, Βαγγέλης Μπαρμπάκος, με 121 ψήφους, Αθηναίων, Χρήστος Τεντόμας, με 121 ψήφους, Πύλου Νέστωρος, Δημήτρης Καφαντάρης με 108 ψήφους και Ξάνθης, Χαράλαμπος Δημαρχόπουλος, με 90 ψήφους. Από την παράταξη «ΑΥΤΟΔΙΟΙΚΗΤΙΚΟ ΚΙΝΗΜΑ», που έλαβε 91 ψήφους και 6 έδρες, οι δήμαρχοι Ηλιδας, Λυμπέρης Ιωάννης, με 55 ψήφους, Κοζάνης, Μαλούτας Λάζαρος, με 50 ψήφους, Ηρωϊκής Κάσου, Ερωτόκριτος Μιχαήλ, με 43 ψήφους και οι Δημοτικοί Σύμβουλοι Ορχομενού, Τσιάμης Ιωάννης, με 63 ψήφους, Πλαστήρα, Τσιαντής Δημήτριος, με 53 ψήφους και Βόλου, Τσιμπανάκος Δημήτρης, με 37 ψήφους. Η « Προοδευτική Αυτοδιοικητική Συνεργασία» που έλαβε 45 ψήφους και 3 έδρες εξέλεξε τους δημάρχους Λαρισαίων , Απόστολο Καλογιάννη, με 39 ψήφους, Αγίου Ευστρατίου, Μαρία Κάκαλη με 24 ψήφους και το Δημοτικό Σύμβουλο του Αιγάλεω, Δημήτρη Μπίρμπα, με 31 ψήφους. Τέλος, η «ΝΕΑ ΑΥΤΟΔΙΟΙΚΗΣΗ» με 33 ψήφους και 2 έδρες εξέλεξε τον δήμαρχο Νίκαιας – Αγ. Ι. Ρέντη, Γιώργο Ιωακειμίδη, με 30 ψήφους και τον Αλέξιο Μαυραγάνης, δημοτικό σύμβουλό Βριλησσίων, με 16 ψήφους. Για Εποπτικό Συμβούλιο εξελέγησαν κατά σειρά ψήφων οι : Σιώμος Βλάσσης (187 ψήφοι), Χιωτάκης Νικόλαος (167), Γιαλιτάκης Νικόλαος (106), Μπρούλιας Γεώργιος (98), Καραλαριώτου Ειρήνη (94), Λιόλιος Νικόλαος (93) και Κουπτσίδης Δημοσθένης (84).</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/#">Facebook 0</a>
        </li>
        <li>
          <a href="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/#">Twitter</a>
        </li>
        <li>
          <a href="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/#">LinkedIn</a>
        </li>
        <li>
          <a href="https://www.eleftherostypos.gr/politiki/494398-o-dimarxos-trikkaion-dimitris-papastergioy-neos-proedros-tis-kede/#">Περισσότερα</a>
        </li>
      </ul>
    </article>
  </body>
</html>