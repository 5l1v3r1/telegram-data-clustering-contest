<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/region/268437.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-29T14:42:00+00:00"/>
    <meta property="og:title" content="На Чернігівщині намолочено близько 4,45 мільйона тонн зерна: збір урожаю триває"/>
    <meta property="og:description" content="На Чернігівщині зернові та зернобобові культури зібрані з понад 700 тисяч гектарів – 91% загальної площі їх посіву. На сьогодні намолочено близько 4,45 мільйона тонн зерна – на 184 тисячі тонн більше, ніж на таку ж дату минулого року."/>
  </head>
  <body>
    <article>
      <h1>На Чернігівщині намолочено близько 4,45 мільйона тонн зерна: збір урожаю триває</h1>
      <address>
        <time datetime="2019-11-29T14:42:00+00:00">29 Nov 2019, 14:42</time>
      </address>
      <p>
        <b>На Чернігівщині зернові та зернобобові культури зібрані з понад 700 тисяч гектарів – 91% загальної площі їх посіву. На сьогодні намолочено близько 4,45 мільйона тонн зерна – на 184 тисячі тонн більше, ніж на таку ж дату минулого року.</b>
      </p>
      <p>Середня врожайність – 63,2 центнера з гектара.</p>
      <p>У тому числі, кукурудзи на зерно зібрано з 87% засіяних площ. Намолочено майже 3,4 мільйона тонн – на 172 тисячі тонн більше, ніж за попередній рік. Урожайність – 77,7 центнера з гектара, повідомляє Департамент інформаційної діяльності та комунікацій з громадськістю Чернігівської облдержадміністрації.</p>
      <p>Найбільший вал зернових культур мають сільськогосподарські підприємства Прилуцького району (майже 570 тисяч тонн), Бобровицького (418), Ічнянського (368), Бахмацького (340).</p>
      <p>Найкращі якісні показники у товаровиробників Срібнянщини, Бобровиччини та Прилуччини, де середня врожайність перевищує 80 центнерів з гектара. 75 центнерів з гектара – показник Варвинського, Ніжинського, Ріпкинського та Бахмацького районів.</p>
      <p>За показником урожайності Чернігівщина – одна з лідерів серед областей.</p>
    </article>
  </body>
</html>