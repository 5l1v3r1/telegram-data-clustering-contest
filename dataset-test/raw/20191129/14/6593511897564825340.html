<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7924317"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="Двойният убиец плаче в съда: Нямах избор, има опасност за семейството ми"/>
    <meta property="og:description" content="Съжалявам за това, което се случи. Нямах избор, беше ужасно, беше страшно. Искам да се прибера вкъщи, ще изтърпявам всички условия. Аз познавам тези хора много добре. Има опасност за семейството ми"/>
  </head>
  <body>
    <article>
      <h1>Двойният убиец плаче в съда: Нямах избор, има опасност за семейството ми</h1>
      <address><time datetime="2019-11-29T14:00:00+00:00">29 Nov 2019, 14:00</time> by <a rel="author" href="https://www.24chasa.bg/authors/1817229" target="_blank">Анелия Перчева</a></address>
      <p>Съжалявам за това, което се случи. Нямах избор, беше ужасно, беше страшно. Искам да се прибера вкъщи, ще изтърпявам всички условия. Аз познавам тези хора много добре. Има опасност за семейството ми. Това каза в съдебната зала Йордан Таков, който е обвинен в двойното убийството на 26 ноември на баща и син - Васил и Христо Ботеви.</p>
      <p>Прокурорът Светлозар Чераджийски отрече предварително лансираната версия от разследващите, че мотивът за престъплението е влошено финансово състояние на общата фирма на Христо Ботев и Йордан Таков.</p>
      <p>Конкретният повод за спречкването във фаталния ден е било, че Таков искал да изнесе кафе машина от склада на ул. "Борба", където по-късно се разиграва драмата. В обясненията си Таков сочи, че тогава бил нападнат първо от Христо, а след това от баща му Васил.</p>
      <p>Посочва, че един от двамата извадил нож. Прокурорът обаче твърди, че такъв не е открит на местопрестъплението и става въпрос за защитна теза.</p>
      <figure>
        <img src="https://cache1.24chasa.bg/Images/Cache/407/Image_7924407_128.jpg"/>
      </figure>
    </article>
  </body>
</html>