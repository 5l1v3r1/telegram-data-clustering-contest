<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/europa-tot-mai-aproape-de-o-noua-criza-a-gazelor-republica-moldova-ar-putea-cumpara-gaz-din-ucraina-cu-bani-imprumutati-de-la-berd-308292.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T14:31:44+00:00"/>
    <meta property="og:title" content="Europa, tot mai aproape de o nouă criză a gazelor: Republica Moldova ar putea cumpăra gaz din Ucraina cu bani împrumutați de la BERD"/>
    <meta property="og:description" content="Republica Moldova ar putea cumpăra gaz din Ucraina cu bani împrumutați de la BERD în situația în care negocierile dintre autoritățile ruse și cele ucrainene privind furnizarea gazelor va eșua. Mai exact..."/>
  </head>
  <body>
    <article>
      <h1>Europa, tot mai aproape de o nouă criză a gazelor: Republica Moldova ar putea cumpăra gaz din Ucraina cu bani împrumutați de la BERD</h1>
      <address><time datetime="2019-11-29T14:31:44+00:00">29 Nov 2019, 14:31</time> by <a rel="author">B1.ro</a></address>
      <p>Republica Moldova ar putea cumpăra gaz din Ucraina cu bani împrumutați de la BERD în situația în care negocierile dintre autoritățile ruse și cele ucrainene privind furnizarea gazelor va eșua.</p>
      <p>Mai exact aprovizionarea cu gaze a Republicii Moldova va fi posibilă după ce Energocom va negocia un contract de livrare a gazelor naturale cu Naftogaz. Potrivit unui proiect de hotărâre de guvern, Moldovagaz va fi obligată să notifice autoritățile despre imposibilitatea de furnizare a gazelor, dar nu mai târziu de 2 săptămâni până la data limită.  Acest proces va implica declanșarea unui mecansim de rezervă finanțat dintr-un credit oferit de BERD, scrie <a href="https://radiochisinau.md/r-moldova-ar-putea-cumpara-gaz-din-ucraina-din-bani-imprumutati-de-la-berd---99697.html">radiochisinau.md</a>.</p>
      <p>„În situația în care se oprește gazul, ar fi un colaps total, o catastrofă, pur și simplu, pentru o economie și așa vulnerabilă ca a Republicii Moldova”, a avertizat jurnalistul Ion Preașcă.</p>
      <p>Potrivit sursei citate, negocierile dintre Rusia și Ucraina rămân incerte, iar cele 2 părți ar putea semna un contract chiar în ajunul Anului Nou.</p>
      <p> </p>
    </article>
  </body>
</html>