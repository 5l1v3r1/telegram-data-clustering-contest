<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/breking-lovoldozes-volt-londonban-lezartak-a-london-bridge-et/187600"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-29T14:41:00+00:00"/>
    <meta property="og:title" content="Bréking! Lövöldözés volt Londonban, lezárták a London Bridge-et"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bréking! Lövöldözés volt Londonban, lezárták a London Bridge-et</mark>
      </h1>
      <address><time datetime="2019-11-29T14:41:00+00:00">29 Nov 2019, 14:41</time> by <a rel="author">Bors</a></address>
      <p><b>Lelőttek egy embert</b> péntek délután a brit főváros egyik nevezetességén a London Bridge-en, miután <b>késsel hadonászott </b>és <b>öt embert sebesített meg</b>. A rendőrség lezárta a hidat és kordonokat vont köré. John McManus BBC-s újságíró azt mondta, hogy azt látta, hogy egy csapat ember összeverekedett a hídon, és aztán a rendőrök lövéseket adtak le. Helyszíni beszámolók szerint egy járókelőnek már az előtt sikerült lefegyvereznie az egyelőre meg nem nevezett támadót, hogy a rendőrök lelőtték volna, ezért egyelőre érthetetlen, hogy miért kellett mégis végezni a zsaruk kiérkezésére végeredményben hatástalanított férfival. Egyesek szerint más fegyver is lehetett a támadónál.</p>
      <p>A támadás napra pontosan a 2017-es, szintén a hídon elkövetett terrortámadás után történt, a puskaropogásra valóságos pánik alakult ki a hídon, az emberek fejvesztve menekültek. A korábbi támadásban három terrorista összesen nyolc embert ölt meg és 48-at megsebesített.</p>
      <p>
        <i>
          <b>Előzmény:</b>
        </i>
      </p>
      <p>A rendőrség kordonokkal zárta le a London Bridge-et, miután feltehetőleg fegyveres zavargások történtek az angol fővárosban.</p>
      <p>A <a href="https://www.bbc.com/news/uk-50604781">BBC</a> munkatársa a helyszínen lövéseket hallott: John McManus újságíró szerint egy csapat dulakodni kezdett a hídon, majd a helyszínen lévő rendőrök lövéseket adtak le.</p>
      <p>Az <a href="https://index.hu/kulfold/2019/11/29/lovoldozes_londonban_lezartak_a_london_bridge-et/">Index</a> szúrta ki, hogy délután fél 4-kor a londoni rendőrség a következőt posztolta Twitter-oldalán:</p>
      <p>egy incidens korai szakaszában vannak a London Bridge-nél</p>
      <p>A bejegyzésben kérik továbbá, hogy a híd közelében tartózkodók a rendőrség iránymutatásait kövesse. A lapnak megszólalt egy szemtanú is, aki elmondta, hogy <b>jelentős a rendőri készültség</b> a környéken és helikoptert is látott. Rendőrök terelték el az embereket a másik irányba, a dolgozók nem hagyhatták el a közeli épületeket.</p>
      <p>
        <i>Cikkünk frissül.</i>
      </p>
    </article>
  </body>
</html>