<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kaplani-da-gec-timsahim-216742h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T14:16:01+00:00"/>
    <meta property="og:title" content="Kaplan'ı da geç Timsah'ım"/>
    <meta property="og:description" content="Akdeniz'de 3 puan avına çıkacak yeşil beyazlılar, can derdine düşen rakibini yenip hedefe yürümek istiyor"/>
  </head>
  <body>
    <article>
      <h1>Kaplan'ı da geç Timsah'ım</h1>
      <h2>Akdeniz'de 3 puan avına çıkacak yeşil beyazlılar, can derdine düşen rakibini yenip hedefe yürümek istiyor</h2>
      <address>
        <time datetime="2019-11-29T14:16:01+00:00">29 Nov 2019, 14:16</time>
      </address>
      <p>Zirve iddiasını sürdüren ve ligdeki son 5 maçını kaybetmeyen Bursaspor, bugün deplasmanda düşme hattındaki Adanaspor'a konuk olacak. 5 Ocak Stadı'nda saat 19.00'da başlayacak mücadeleyi Tugay Kaan Numanoğlu yönetecek. </p>
      <p>Üst üste aldığı 2 beraberliğin ardından Keçiörengücü'nü yenerek moral bulan zirve iddiasını sürdüren Bursaspor, bugün Adanaspor'un konuğu olacak. 5 haftadır kaybetmeyen yeşil beyazlılar, düşme hattında rakibi karşısında 3 puana ulaşıp, zirve yarışında iyice iddialı konuma gelmek istiyor. 5 Ocak Fatih Terim Stadı'nda oynanacak mücadele saat 19.00'da başlayacak. Tugay Kaan Numanoğlu'nun düdük çalacağı maçta Numanoğlu'nun yardımcılıklarını ise Mehmet Yıldırım ve Mehmet Kapluhan yapacak.</p>
      <p>
        <b>TEK YOL 3 PUAN</b>
      </p>
      <p>Ligde Bursaspor şu ana kadar oynadığı 12 maçta 20 puan toplarken 5. sırada yer alıyor. Tek galibiyeti bulunan Adanaspor ise haftaya 9 puanla 17. sırada girdi. Bu sezon deplasmanda 2 galibiyet, 1 beraberlik 3 yenilgi alan Bursaspor, dış saha performansını da düzeltmek istiyor. Can derdine düşen rakibi karşısında sürprize izin vermek istemeyen Timsah'ın zirve iddiasını sürdürebilmesi için bugünkü maçta 3 puandan başkası yalan.</p>
      <p>
        <b>Timsah kaybetmiyor</b>
      </p>
      <p>Adanaspor'la bugün 55. randevusuna çıkacak Bursaspor'un rakibi karşısında bariz üstünlüğünü bulunuyor.</p>
      <p>İki ekip bugünkü mücadele ile birlikte 55. randevularına çıkacak. Bu mücadelelerde Bursaspor'un üstünlüğü dikkat çekiyor. Yeşil beyazlılar, geride kalan maçların 29'undan galibiyetle ayrılırken, Adanaspor ise 11 kez sahadan 3 puanla ayrıldı. Diğer 14 maçta taraflar, birer puana razı oldu. Adana'da oynanan maçlarda ise Bursaspor ile Adanaspor 8'er galibiyet elde ederken, 11 kez beraberlik çıktı. Son olarak Adana'da iki ekip 29 Kasım 2017'deki Ziraat Türkiye Kupası maçında karşılaşmış ve Bursaspor sahadan 2-0'lık galibiyetle ayrılmıştı.</p>
      <p>
        <b>SON MAÇLARDA TİMSAH GÜLDÜ</b>
      </p>
      <p>Bursaspor'un Akdeniz ekibine karşı oynadığı son maçlarda da bariz üstünlüğü bulunuyor. Son oynanan 8 maçın 7'sini Bursaspor kazanırken, Adanaspor ise bir galibiyet elde etti. İki ekibin form durumuna bakıldığında Bursa temsilcisinin yükselen grafiği dikkat çekiyor. Son 5 maçtır yenilmeyen Yalçın Koşukavak'ın öğrencileri, bu mücadelelerin 3'ünde ise galibiyete ulaştı. Adanaspor ise ligdeki tek galibiyetini ikinci haftada alırken, sonraki 10 maçta yalnızca 6 puan toplayabildi.</p>
      <p>
        <b>Birer cezalı var</b>
      </p>
      <p>Bugünkü zorlu randevu öncesinde her iki takımda da eksiklikler bulunuyor. Bursaspor'da Aykut Akgün kart cezası nedeniyle mücadelede forma giyemeyecek. Adanaspor'da da geçtiğmiiz hafta yedek kulübesinde kırmızı kart gören kaleci İrfan Can Eğribayat kart cezası nedeniyle sahada yer alamayacak.</p>
      <p><b>STAT</b>: Fatih Terim 5 Ocak<br/><b>HAKEMLER</b>:  Tugay Kaan Numanoğlu, Mehmet Yıldırım, Mehmet Kapluhan<br/><b>YAYIN</b>: 19.00/beINMAX1<br/><b>EKSİK</b>: Aykut Akgün<br/><b>EKSİK</b>: İrfan Can Eğribayat</p>
      <p><b>ADANASPOR</b><br/>18 Goran Karacic<br/>14 M.Sinan Büyüksakarya<br/>4 Veli Kızılkaya<br/>33 Renan Souza<br/>58 Özkan Taştemur<br/>21 Serhat Tunç<br/>8 Abdulkadir Özdemir<br/>26 Moussa Bagayoko<br/>9 Eren Keleş<br/>80 Rodrigues Reis<br/>7 Ahmet Dereli</p>
      <p><b>TEKNİK DİREKTÖR</b>:<br/>Engin İPEKOĞLU</p>
      <p><b>BURSASPOR</b><br/>25 Çağlar Şahin Akbaba<br/>12 Abdullahi Shehu<br/>88 Anıl Karaer<br/>66 Mamadou Diarra<br/>14 Iasmin Latovlevici<br/>19 Selçuk Şahin<br/>36 Burak Altıparmak<br/>10 Özer Hurmacı<br/>7 Burak Kapacak<br/>23 Igor Da Silva<br/>9 Kubilay Kanatsızkuş</p>
      <p><b>TEKNİK DİREKTÖR</b><br/>Yalçın KOŞUKAVAK</p>
      <p>
        <b>TFF 1. Lig'de bugün</b>
      </p>
      <p><b>K.Ö.Gücü</b>-<b>Altınordu</b><br/>STAT: Aktepe<br/>HAKEM: Alper Çetin<br/>14.00/beINMAX1</p>
      <p><b>BB Erzurum</b>-<b>Osmanlı</b><br/>STAT: Kazım Karabekir<br/>HAKEM: Kutluhan Bilgiç<br/>16.30/beINMAX1</p>
    </article>
  </body>
</html>