<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/29/844939"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T14:28:00+00:00"/>
    <meta property="og:title" content="পাথরঘাটায় গ্যাসলাইন বিস্ফোরণ: মৃত্যুর কাছে তিষার হার"/>
    <meta property="og:description" content="চট্টগ্রামের পাথরঘাটায় গ্যাস লাইন বিস্ফোরণের ঘটনায় আহত তিষা গোমেজ নামের এক তরুণীর মৃত্যু হয়েছে। হাসপাতালে ১৩ দিন মৃত্যুর সঙ্গে লড়ার পর আজ শুক্রবার (২৯ নভেম্বর) সকাল সাড়ে ১১টায় চমেক হাসপাতালের আইসিইউতে চিকিৎসাধীন অবস্থায় মারা যান তিনি। তিষা গোমেজের পিতার নাম অনল গোমেজ। দুই বোনের মধ্যে তিনি ছিলেন বড়। তিনি ইসলামিয়া কলেজে বিকম সমাপনী পরীক্ষার্থী ছিলেন। পড়ালেখার পাশাপাশি তিনি পাথরঘাটা সেন্ট জনস গ্রামার স্কুলে শিক্ষকতা করতেন। বিস্ফোরণের সময় স্কুলে যাওয়ার পথে দেয়াল চাপায় গুরুতর আহত হন তিষা। গত ১৭ নভেম্বর চট্টগ্রাম নগরের পাথরঘাটা ব্রিকফিল্ড রোডের কুঞ্জমনি ভবনে গ্যাস লাইন বিস্ফোরণের ঘটনা ঘটে। নারী ও  শিশুসহ সাতজন নিহত হন। দুর্ঘটনায় আহত হন আরো ২০ জন। গুরুতর আহতদের চট্টগ্রাম মেডিক্যাল কলেজ (চমেক) হাসপাতালে ভর্তি করা হয়। তিষাকে নিয়ে মৃতের সংখ্যা দাঁড়ালো আটজনে। "/>
  </head>
  <body>
    <article>
      <h1>পাথরঘাটায় গ্যাসলাইন বিস্ফোরণ: মৃত্যুর কাছে তিষার হার</h1>
      <address><time datetime="2019-11-29T14:28:00+00:00">29 Nov 2019, 14:28</time> by <a rel="author">কালের কণ্ঠ অনলাইন</a></address>
      <p>চট্টগ্রামের পাথরঘাটায় গ্যাস লাইন বিস্ফোরণের ঘটনায় আহত তিষা গোমেজ নামের এক তরুণীর মৃত্যু হয়েছে। হাসপাতালে ১৩ দিন মৃত্যুর সঙ্গে লড়ার পর আজ শুক্রবার (২৯ নভেম্বর) সকাল সাড়ে ১১টায় চমেক হাসপাতালের আইসিইউতে চিকিৎসাধীন অবস্থায় মারা যান তিনি।</p>
      <p>তিষা গোমেজের পিতার নাম অনল গোমেজ। দুই বোনের মধ্যে তিনি ছিলেন বড়। তিনি ইসলামিয়া কলেজে বিকম সমাপনী পরীক্ষার্থী ছিলেন। পড়ালেখার পাশাপাশি তিনি পাথরঘাটা সেন্ট জনস গ্রামার স্কুলে শিক্ষকতা করতেন। বিস্ফোরণের সময় স্কুলে যাওয়ার পথে দেয়াল চাপায় গুরুতর আহত হন তিষা।</p>
      <p>গত ১৭ নভেম্বর চট্টগ্রাম নগরের পাথরঘাটা ব্রিকফিল্ড রোডের কুঞ্জমনি ভবনে গ্যাস লাইন বিস্ফোরণের ঘটনা ঘটে। নারী ও  শিশুসহ সাতজন নিহত হন। দুর্ঘটনায় আহত হন আরো ২০ জন। গুরুতর আহতদের চট্টগ্রাম মেডিক্যাল কলেজ (চমেক) হাসপাতালে ভর্তি করা হয়। তিষাকে নিয়ে মৃতের সংখ্যা দাঁড়ালো আটজনে। </p>
    </article>
  </body>
</html>