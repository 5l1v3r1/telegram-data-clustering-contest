<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905758/moreno-begrijpt-niets-van-gedwongen-spanje-vertrek-wat-heb-ik-verkeerd-gedaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T14:14:00+00:00"/>
    <meta property="og:title" content="Moreno begrijpt niets van gedwongen Spanje-vertrek: 'Wat heb ik verkeerd gedaan?'"/>
    <meta property="og:description" content="Spanje-coach Robert Moreno weet nog steeds niet wat Luis Enrique er toe deed besluiten afscheid van hem te nemen bij het Spaanse elftal. Moreno werd doorgeschoven naar de positie van hoofdcoach nadat Luis Enrique zijn dochtertje verloor, maar die gaf tijdens zijn presentatie aan geen ruimte meer te hebben in zijn technische staf."/>
  </head>
  <body>
    <article>
      <h1>Moreno begrijpt niets van gedwongen Spanje-vertrek: 'Wat heb ik verkeerd gedaan?'</h1>
      <address>
        <time datetime="2019-11-29T14:14:00+00:00">29 Nov 2019, 14:14</time>
      </address>
      <p>
        <b>Spanje-coach Robert Moreno weet nog steeds niet wat Luis Enrique er toe deed besluiten afscheid van hem te nemen bij het Spaanse elftal. Moreno werd doorgeschoven naar de positie van hoofdcoach nadat Luis Enrique zijn dochtertje verloor, maar die gaf tijdens zijn presentatie aan geen ruimte meer te hebben in zijn technische staf.</b>
      </p>
      <p>Een tijd terug kwam de Spaanse voetbalbond met de bevestiging dat Enrique terugkeert bij het nationale elftal, maar hij heeft geen ruimte meer in zijn technische staf voor Moreno. Dat doet de coach pijn. "Ik vraag me af wat ik verkeerd heb gedaan", laat Moreno weten aan <a href="https://www.marca.com/en/football/spanish-football/2019/11/28/5de0109846163f68968b4586.html"><i>Marca</i></a>. Moreno sprak uit dat hij graag de leiding zou hebben over het Spaanse elftal tijdens het EK, maar dat was tegen het zere been van Enrique, die zelf terug wilde keren. Dit was bij Moreno echter niet bekend. "In Cadiz kwam ik er voor het eerst achter dat Enrique terug wilde keren als bondscoach."</p>
      <p>Volgens Enrique was het een respectloze uitspraak van Moreno, die jarenlang als zijn assistent actief was bij onder meer AS Roma en Celta de Vigo. Moreno vindt echter dat hem een gebrek aan respect niet verweten mag worden. "Negen jaar geleden startte ik als assistent van Enrique bij Barcelona B", vervolgt hij. "We gingen naar AS Roma, toen hij niet verder wilde zijn wij ook vertrokken. We hebben een jaar op hem gewacht en deden niets."</p>
      <p>Toch gaf hij aan akkoord te gaan met zijn vertrek bij Spanje en hij wenst het team alle succes toe op het EK. "Ik ben de eerste die blij zal zijn als Spanje het EK 2020 wint. Ik weet alleen niet waarom Enrique me er niet meer bij wil hebben, en ik heb ook geen idee of ik het ooit te weten krijg. Zelfs niet nadat hij het uitlegde", sluit Moreno af.</p>
    </article>
  </body>
</html>