<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/ayxisi-kerdon-59-5-gia-tin-eyropaiki-pisti/"/>
    <meta property="og:site_name" content="economico.gr"/>
    <meta property="article:published_time" content="2019-11-29T14:25:58+00:00"/>
    <meta property="og:title" content="Αύξηση κερδών 59,5% για την Ευρωπαϊκή Πίστη"/>
    <meta property="og:description" content="Η Ευρωπαϊκή Πίστη ΑΕΓΑ, σύμφωνα με τα συνοπτικά οικονομικά στοιχεία που δημοσίευσε για το 9μηνο του 2019 παρουσίασε σημαντική αύξηση των οικονομικών μεγεθών ."/>
  </head>
  <body>
    <article>
      <h1>Αύξηση κερδών 59,5% για την Ευρωπαϊκή Πίστη</h1>
      <address><time datetime="2019-11-29T14:25:58+00:00">29 Nov 2019, 14:25</time> by <a rel="author">Ελεάνα Ζαμπάρα</a></address>
      <p>Η <b><a href="https://economico.gr/?s=%CE%95%CF%85%CF%81%CF%89%CF%80%CE%B1%CF%8A%CE%BA%CE%AE+%CE%A0%CE%AF%CF%83%CF%84%CE%B7">Ευρωπαϊκή Πίστη</a> ΑΕΓΑ</b>, σύμφωνα με τα συνοπτικά οικονομικά στοιχεία που δημοσίευσε για το 9μηνο του 2019 παρουσίασε σημαντική αύξηση των οικονομικών μεγεθών .</p>
      <p>
        <b>Πιο συγκεκριμένα, η <a href="https://economico.gr/?s=%CE%95%CF%85%CF%81%CF%89%CF%80%CE%B1%CF%8A%CE%BA%CE%AE+%CE%A0%CE%AF%CF%83%CF%84%CE%B7">Ευρωπαϊκή Πίστη</a> σημείωσε:</b>
      </p>
      <p>Διατήρηση της υψηλής κερδοφορίας με Κέρδη προ Φόρων αυξημένα κατά 59,5%, στα 12,5 εκ. ευρώ την 30/09/2019, έναντι 7,8 εκ. ευρώ την αντίστοιχη περίοδο του 2018.</p>
      <p>Ισχυρή αύξηση των Εγγεγραμμένων Ασφαλίστρων και συναφών εσόδων κατά 11,3% στα 151,1 εκ. ευρώ, έναντι 135,8 εκ. ευρώ την αντίστοιχη περυσινή περίοδο.</p>
      <p>Σημαντική αύξηση του Ενεργητικού, το οποίο ανήλθε στα 455,9 εκ. ευρώ, έναντι 427,5 εκ. ευρώ την 31/12/2018, παρουσιάζοντας αύξηση ύψους 6,6%, επηρεασμένο από την αύξηση κατά 12,6% του Επενδυτικού <a href="https://economico.gr/?s=%CE%A7%CE%B1%CF%81%CF%84%CE%BF%CF%86%CF%85%CE%BB%CE%B1%CE%BA%CE%AF%CE%BF%CF%85"><b>Χαρτοφυλακίου</b></a>, το οποίο διαμορφώθηκε στα 375,8 εκ. ευρώ το Σεπτέμβριο 2019, από τα 333,8 εκ. ευρώ την 31/12/2018.</p>
      <p>Περαιτέρω ισχυροποίηση των Ιδίων Κεφαλαίων κατά 15,6% στα 134,7 εκ. ευρώ, έναντι 116,5 εκ. ευρώ στα τέλη του 2018.</p>
      <p>Αύξηση των Ασφαλιστικών Προβλέψεων κατά 4,9% στα 299,8 εκ. ευρώ, έναντι 285,7 εκ. ευρώ την 31/12/2018.</p>
      <p>Ισχυρή βελτίωση στα Έσοδα Επενδύσεων τα οποία διαμορφώθηκαν στα 9,3 εκ. ευρώ την 30/09/19, από τα 5,1 εκ. ευρώ την αντίστοιχη περίοδο του 2018, σημειώνοντας αύξηση ύψους 84,3%.</p>
      <p>Αύξηση του ανθρώπινου δυναμικού, με τις συνολικές θέσεις απασχόλησης να ανέρχονται στις 442 από 434 το Σεπτέμβριο του 2018.</p>
      <p>Αξίζει να σημειωθεί ότι η Ευρωπαϊκή Πίστη συνεχίζει να αυξάνει το μερίδιο της στην Ελληνική Ασφαλιστική Αγορά, εκτιμώντας ότι κατέχει πλέον το 5,1%, ενώ παρουσιάζει υψηλή ρευστότητα, γεγονός που της επιτρέπει να έχει μηδενικό δανεισμό, σημαντικά ελεύθερα αποθεματικά και να καταβάλλει άμεσα τις υποχρεώσεις προς τους πελάτες της.</p>
      <p>Οι ενδιαφερόμενοι μπορούν να αντλήσουν περισσότερες πληροφορίες στο site της Εταιρίας,  www.europaikipisti.gr, στην ενότητα Επενδυτικές Σχέσεις.</p>
    </article>
  </body>
</html>