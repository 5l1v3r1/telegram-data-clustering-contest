<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4997034-sa-yntaev-k-debaevty-lyny-s-ne-atysty-p.html"/>
    <meta property="og:site_name" content="zakon.kz"/>
    <meta property="article:published_time" content="2019-11-29T14:44:00+00:00"/>
    <meta property="og:title" content="Сағынтаев Күдебаевтың ұлының ісіне қатысты пікірін білдірді"/>
    <meta property="og:description" content="Барлығы объективті болуы керек, сарапшы-мамандар береді бағаны, соған сай сот өз қалауына қарай шешім шығарады - Сағынтаев."/>
  </head>
  <body>
    <article>
      <h1>Сағынтаев Күдебаевтың ұлының ісіне қатысты пікірін білдірді</h1>
      <h2>Барлығы объективті болуы керек, сарапшы-мамандар береді бағаны, соған сай сот өз қалауына қарай шешім шығарады - Сағынтаев.</h2>
      <address>
        <time datetime="2019-11-29T14:44:00+00:00">29 Nov 2019, 14:44</time>
      </address>
      <p><b>Алматы қаласының әкімі Бақытжан Сағынтаев Алматы қалалық полиция басқармасы бастығының ұлы Нұрсұлтан Күдебаевтың ісіне қатысты өз көзқарасын білдірді,</b> деп хабарлайды <a href="https://kaz.zakon.kz/">zakon.kz.</a></p>
      <blockquote>- Мұны сарапшылар айтуы керек. Кездейсоқ қайғылы жағдай, солай болды енді, бүтін отбасы әкесінен әрі баласынан айырылды. Қазір дәрігерлердің әрекеттеріне менің қандай-да бір баға беруім дұрыс болмайды. Барлығы объективті болуы керек, сарапшы-мамандар береді бағаны, соған сай сот өз қалауына қарай шешім шығарады. Менің бұл іске баға беруге қақым жоқ, - деді Сағынтаев ОКҚ-да өткен брифингінде.</blockquote>
      <p>Еске сала кетсек, 2019 жылдың шілдесінде Нұрсұлтан Күдебаев жол-көлік апатына ұшырап, №4 ауруханаға жеткізіліп, сонда ота жасалды. Одан кейін Германияға жеткізіліп, 2019 жылы тамыз айының аяғында сонда қайтыс болды. Ол Алатау ауданы прокурорының орынбасары қызметін атқарған. Нұрсұлтан Күдебаевтың артында үш баласы қалды.</p>
      <p>Бұдан кейін бірден Алматыдағы №4 аурухананың екі дәрігері қамауға алынған. Қанат Тезекбаевтың әйелі Президентке ашық хат жолдап, ол босатылды. Тағы бір анестизолог дәрігер Асқар Тұңғышбаев қамауда. Тергеу ісі жүріп жатыр.</p>
      <p>Бұл істі Қасым-Жомарт Тоқаев ҚР Президент әкімшілігіне, ҚР Денсаулық министрлігіне және Алматы әкіміне жеке қадағалауға алуды тапсырған.</p>
    </article>
  </body>
</html>