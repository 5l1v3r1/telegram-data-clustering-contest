<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/krali_produkti_vyazniv_zatrimano_dvoh_posadovtsiv_vipravnih_koloniy__video_n1241436"/>
    <meta property="og:site_name" content="24 Канал"/>
    <meta property="article:published_time" content="2019-11-29T14:23:00+00:00"/>
    <meta property="og:title" content="Крали продукти в'язнів: затримано двох посадовців виправних колоній — відео"/>
    <meta property="og:description" content="Співробітники Державного бюро розслідувань спільно зі Службою безпеки України затримали двох заступників керівників виправних колоній, які намагалися продати оптом продукти харчування."/>
  </head>
  <body>
    <article>
      <h1>Крали продукти в'язнів: затримано двох посадовців виправних колоній — відео</h1>
      <address><time datetime="2019-11-29T14:23:00+00:00">29 Nov 2019, 14:23</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Співробітники Державного бюро розслідувань спільно зі Службою безпеки України затримали двох заступників керівників виправних колоній, які намагалися продати оптом продукти харчування.</b>
      </p>
      <p>Правоохоронці встановили, що підозрювані відзначали товари, призначені для ув'язнених, як списані, а потім продавали їх великими партіями через посередників.  Про це повідомила <a href="https://dbr.gov.ua/news/dbr-zatrimalo-dvokh-kerivnikiv-vipravnikh-koloniy-yaki-prodavali-produkti-kharchuvannya">пресслужба ДБР</a>.</p>
      <blockquote>До теми: <a href="https://24tv.ua/habarnitstvo_u_sizo_vyazniv_u_kiyevi_ta_odesi_vidpuskali_na_svobodu_n1222934">Хабарництво у СІЗО: в’язнів у Києві та Одесі відпускали на свободу</a></blockquote>
      <p>Правоохоронці вилучили понад три тонни замороженого м'яса і риби. Сума розкрадання за два місяці такої торгівлі склала понад <b>500 тисяч гривень</b>.</p>
      <p>Щодо підозрюваних порушено кримінальну справу за ч.2 ст.364 (зловживання службовими повноваженнями) Кримінального кодексу України. Їм загрожує <b>від 3 до 6 років позбавлення волі</b>.</p>
      <p> </p>
      <slideshow>
        <figure>
          <img src="https://24tv.ua/resources/photos/news/620_DIR/201911/1241436_10279796.jpg?201911141551"/>
        </figure>
        <figure>
          <img src="https://24tv.ua/resources/photos/news/620_DIR/201911/1241436_10279795.jpg?201911141551"/>
        </figure>
        <figure>
          <img src="https://24tv.ua/resources/photos/news/620_DIR/201911/1241436_10279794.jpg?201911141551"/>
        </figure>
      </slideshow>
      <p>
        <i>Затримані посадовці виправних колоній / фото ДБР</i>
      </p>
      <p>
        <b>Дивіться відео затримання керівників колоній:</b>
      </p>
      <figure>
        <iframe src="https://www.youtube.com/embed/PUE3Eba_qd0" width="560" height="315" data-service="Youtube" scrolling="no"/>
      </figure>
      <blockquote>Дивіться також: <a href="https://24tv.ua/kameri_u__plisnyavi_brantsi_splyat_po_cherzi_yih_byut_yaki_porushennya_znayshli_u_kiyivskomu_sizo_n1216134">Камери у плісняві, бранці сплять по черзі, їх б’ють: які порушення знайшли у Київському СІЗО</a></blockquote>
      <p>Відзначимо, що за даними міністра юстиції Дениса Малюськи <b>кількість ув'язнених в Україні сягає близько 54-55 тисяч осіб</b>, включно з тими, хто перебуває в СІЗО. Проте точних даних немає і реєстр повноцінно не функціонує.</p>
      <p>За його словами, системі в’язниць і СІЗО постійно бракує коштів. Грошей не вистачає навіть на якісь банальні речі, не кажучи про суттєві серйозні реформи.</p>
    </article>
  </body>
</html>