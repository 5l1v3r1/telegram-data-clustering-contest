<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3366809/premijerka-ana-brnabicculibrk-potvrdio-da-postoji-sloboda-medija-u-srbiji"/>
    <meta property="og:site_name" content="kurir.rs"/>
    <meta property="article:published_time" content="2019-11-29T14:27:00+00:00"/>
    <meta property="og:title" content="PREMIJERKA ANA BRNABIĆ: Ćulibrk potvrdio da postoji sloboda medija u Srbiji"/>
    <meta property="og:description" content="Premijerka Ana Brnabić kazala je da je izjava glavnog urednika NIN Milana Ćulibrka da nikada nije kukao da u Srbiji ne postoji sloboda medija potvrda da u našoj zemlji sloboda medija postoji i da je ovo važan trenutak za društvo.- E, dobro, konačno potvrda ..."/>
  </head>
  <body>
    <article>
      <h6 class="kicker">REAKCIJA</h6>
      <h1>PREMIJERKA ANA BRNABIĆ: Ćulibrk potvrdio da postoji sloboda medija u Srbiji</h1>
      <address>
        <time datetime="2019-11-29T14:27:00+00:00">29 Nov 2019, 14:27</time>
      </address>
      <p>Premijerka Ana Brnabić kazala je da je izjava glavnog urednika NIN Milana Ćulibrka da "nikada nije kukao da u Srbiji ne postoji sloboda medija" potvrda da u našoj zemlji sloboda medija postoji i da je ovo važan trenutak za društvo.</p>
      <p>- E, dobro, konačno potvrda da u Srbiji postoji sloboda medija. Antologijska izjava Ćulibrka: "Nikad nisam kukao da u Srbiji ne postoji sloboda medija... Za slobodu se treba boriti, i mi smo se izborili. U NIN nema nedodirljivih tema, nema nedodirljivih ljudi i nema cenzure" - navela je premijerka na Tviteru.</p>
      <p>Na toj društvenoj mreži, Brnabić je napisala da to možda deluje kao mala pobeda, ali da je "zaista važna i velika".</p>
      <p>- I potvrđuje ono što mi pričamo i ponavljamo već godinama. Sloboda medija u Srbiji postoji. Mislim da je ovo prekretnica i važan trenutak za naše društvo - dodala je ona.</p>
      <p>Ćulibrk je juče, pošto je odlukom izdavača izdat NIN s novom naslovnom stranom bez fotografije na kojoj je snajper uperen u predsednika Srbije Aleksandra Vučića, što je izazvalo oštru osudu javnosti, rekao da nikada nije kukao da u Srbiji ne postoji sloboda medija.</p>
      <p>- Neka nađu jednu moju izjavu gde sam rekao da ne postoji sloboda medija. Za slobodu se treba boriti, i mi smo se izborili. U NIN nema nedodirljivih temi, nema nedodirljivih ljudi i nema cenzure. Ja sam video da su kolege iz UNS protestovali protiv cenzure, a juče je predsednik UNS rekao da se ne slaže da predloženom naslovnom stranom. Ja ne znam, neka se ti ljudi dogovore da li je cenzura ili je neodgovorna politika, ili je možda i jedno i drugo - naveo je Ćulibrk.</p>
      <p>
        <b>Kurir.rs/Foto:Vlada Srbije / Slobodan Miljević</b>
      </p>
    </article>
  </body>
</html>