<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7924439"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T14:32:00+00:00"/>
    <meta property="og:title" content="Данаил Кирилов се срещна с комисаря по правата на човека на Съвета на Европа Дуня Миятович"/>
    <meta property="og:description" content="Министърът на правосъдието Данаил Кирилов се срещна с комисаря по правата на човека на Съвета на Европа г-жа Дуня Миятович. Той я поздрави за встъпването й в длъжност на тази важна и отговорна"/>
  </head>
  <body>
    <article>
      <h1>Данаил Кирилов се срещна с комисаря по правата на човека на Съвета на Европа Дуня Миятович</h1>
      <address><time datetime="2019-11-29T14:32:00+00:00">29 Nov 2019, 14:32</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Министърът на правосъдието Данаил Кирилов се срещна с комисаря по правата на човека на Съвета на Европа г-жа Дуня Миятович. Той я поздрави за встъпването й в длъжност на тази важна и отговорна позиция. На свой ред г-жа Миятович заяви, че министерствата на правосъдието играят ключова роля в работата на комисаря по правата на човека. Това съобщиха от Министерство на правосъдието.</p>
      <p>По време на срещата министърът запозна гостът си с напредъка на страната ни при противодействието на расизма и дискриминацията, както и при защита на лица от домашно насилие. Двамата постигнаха консенсус, че в страната ни е необходимо да бъдат изградени повече кризисни центрове за подпомагане на жертвите на домашно насилие. В момента у нас функционират шест такива центъра. В заключение комисар Миятович и министър Кирилов се договориха да задълбочат сътрудничеството си, включително и на експертно ниво.</p>
    </article>
  </body>
</html>