<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/meer-dan-140-geredde-migranten-wachten-op-veilige-haven-om-aan-wal-te-komen~ab8a84df/"/>
    <meta property="og:site_name" content="HLN"/>
    <meta property="article:published_time" content="2019-11-29T14:25:00+00:00"/>
    <meta property="og:title" content="Meer dan 140 geredde migranten wachten op veilige haven om aan wal te komen"/>
    <meta property="og:description" content="Bijna 140 migranten wachten op een veilige haven om aan wal te komen, nadat ze door twee verschillende schepen gered werden in de Middellandse Zee. "/>
  </head>
  <body>
    <article>
      <h1>Meer dan 140 geredde migranten wachten op veilige haven om aan wal te komen</h1>
      <address><time datetime="2019-11-29T14:25:00+00:00">29 Nov 2019, 14:25</time> by <a rel="author">ttr</a></address>
      <p>
        <b>Bijna 140 migranten wachten op een veilige haven om aan wal te komen, nadat ze door twee verschillende schepen gered werden in de Middellandse Zee.</b>
      </p>
      <p>De Ocean Viking van de hulporganisaties SOS Méditerranée en Artsen Zonder Grenzen heeft in de nacht van donderdag op vrijdag 60 migranten aan boord genomen. Daar was een baby van drie maanden en een kleuter van 3 jaar bij. De groep werd op zo'n 111 kilometer voor de Libische kust uit een overvolle houten boot gehaald.</p>
      <related>
        <h4>Lees ook</h4>
        <a href="https://www.hln.be/nieuws/buitenland/overbeladen-boot-kapseist-bij-lampedusa-minstens-zeven-migranten-verdronken~add8150d/"/>
      </related>
      <p>De Alan Kurdi van de Duitse ngo Sea-Eye redde gisteren 84 mensen van twee opblaasbare boten. Daarvan zijn er nog 77 mensen aan boord, nadat deze ochtend vier volwassenen, twee pasgeborenen en een peuter werden geëvacueerd. "Een reddingsschip is geen veilige plek voor geredde personen, zeker niet voor kinderen", tweette de organisatie.</p>
    </article>
  </body>
</html>