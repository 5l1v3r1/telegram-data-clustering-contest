<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/bombplus/texnologia/story/1033625/to-oikosystima-syskeyon-poy-xtizei-i-huawei-allazei-ta-dedomena-stin-pagkosmia-agora"/>
    <meta property="og:site_name" content="Newsbomb"/>
    <meta property="article:published_time" content="2019-11-29T14:25:11+00:00"/>
    <meta property="og:title" content="Το οικοσύστημα συσκευών που χτίζει η Huawei αλλάζει τα δεδομένα στην παγκόσμια αγορά"/>
    <meta property="og:description" content="Το 2019 χαρακτηρίζεται ως μία σημαντική χρονιά για τη Huawei όσον αφορά τον τομέα των συσκευών. Ο κινεζικός «κολοσσός» κατάφερε να αυξήσει τις πωλήσεις smartphones σε σημείο να ξεπεράσει μέσα σε διάστημα μόλις 10 μηνών το «ορόσημο» των 200 εκατ. συσκευών, κέρδισε πολλά βραβεία, κυρίως για την οικογένεια P30, και πέτυχε ακόμη να ανταπεξέλθει στην πίεση που δέχτηκα λόγω των αμερικανικών «κυρώσεων». Η βασική πρόκληση, όμως, δείχνει να είναι η δημιουργία ενός οικοσυστήματος συσκευών, στόχος του οποίου να αλλάξει τα δεδομένα στην παγκόσμια αγορά."/>
  </head>
  <body>
    <article>
      <h1>Το οικοσύστημα συσκευών που χτίζει η Huawei αλλάζει τα δεδομένα στην παγκόσμια αγορά</h1>
      <h2>Το 2019 χαρακτηρίζεται ως μία σημαντική χρονιά για τη Huawei όσον αφορά τον τομέα των συσκευών. Ο κινεζικός «κολοσσός» κατάφερε να αυξήσει τις πωλήσεις smartphones σε σημείο να ξεπεράσει μέσα σε διάστημα μόλις 10 μηνών το «ορόσημο» των 200 εκατ. συσκευών, κέρδισε πολλά βραβεία, κυρίως για την οικογένεια P30, και πέτυχε ακόμη να ανταπεξέλθει στην πίεση που δέχτηκα λόγω των αμερικανικών «κυρώσεων». Η βασική πρόκληση, όμως, δείχνει να είναι η δημιουργία ενός οικοσυστήματος συσκευών, στόχος του οποίου να αλλάξει τα δεδομένα στην παγκόσμια αγορά.</h2>
      <address><time datetime="2019-11-29T14:25:11+00:00">29 Nov 2019, 14:25</time> by <a rel="author">Newsroom</a></address>
      <p>«Θα δείτε πολλές εκπλήξεις από εμάς», ήταν η χαρακτηριστική δήλωση του Wally Yang, επικεφαλής του τμήματος Global Product Marketing του Consumer Business Group της Huawei, τον οποίο συναντήσαμε στο πρόσφατα ταξίδι εκπροσώπων των ελληνικών μέσων ενημέρωσης στην Κίνα και πιο συγκεκριμένα στην πόλη Σεντζέν, όπου βρίσκεται η έδρα της εταιρείας και εξελίσσεται στη Silicon Valley της Ασίας.</p>
      <p>Μία πρώτη έκπληξη -τουλάχιστον για τους Έλληνες δημοσιογράφους- ήταν το εντυπωσιακό κατάστημα - «ναυαρχίδα» (flagship store) της Huawei στο κέντρο του Σεντζέν. Ένα τριώροφο κατάστημα όπου ο επισκέπτης μπορεί να δοκιμάσει όλες τις νέες συσκευές της Huawei, οι οποίες περιλαμβάνουν από τα τελευταία smartphones και wearables μέχρι «έξυπνα» γυαλιά τα οποία σου δίνουν τη δυνατότητα να ακούς μουσική χωρίς να ενοχλείς τους γύρω σου και χωρίς να φοράς ακουστικά!</p>
      <figure>
        <img src="https://cdn.cnngreece.gr/images/news/2019/11/29/huawei-2.jpg"/>
      </figure>
      <p>Η Huawei, το εμπορικό σήμα της οποίας είναι πλέον από τα πιο αναγνωρίσιμα παγκοσμίως, έχει αρχίσει να επεκτείνεται και σε νέες κατηγορίες συσκευών ακολουθώντας μία νέα προσέγγιση που ονομάζεται 1+8+Ν. «Στόχος μας είναι να δημιουργήσουμε ένα οικοσύστημα συσκευών» επισημαίνει ο κ. Wang.</p>
      <figure>
        <img src="https://cdn.cnngreece.gr/images/news/2019/11/29/huawei-3.jpg"/>
      </figure>
      <p>Στο κέντρο της προσέγγισης βρίσκεται ο χρήστης με το smartphone του και γύρω από αυτόν βρίσκονται 8 κατηγορίες συσκευών όπου δραστηριοποιείται και η Huawei και είναι οι:</p>
      <p>Τηλεόραση – οθόνη υψηλής ευκρίνειας Tablet PC Ασύρματα ακουστικά (earbuds) Τηλεματική Ρολόι Γυαλιά Ηχείο</p>
      <p>Στη συνέχεια, αυτές οι 8 κατηγορίες συσκευές συνδέονται με συσκευές που μπορεί να προέρχονται από άλλους κατασκευαστές, δημιουργώντας με αυτόν τον τρόπο ένα αρκετά ευρύ και ανοικτό οικοσύστημα για τομείς όπως είναι το smart home, το mobile office, το fitness και η υγεία, η ψυχαγωγία και το ταξίδι. Βασικό κομμάτι της προσέγγισης είναι το HiLink, ένα πρωτόκολλο διασύνδεσης των συσκευών, το οποίο υποστηρίζουν αυτή τη στιγμή περισσότερα από 1000 προϊόντα από έναν μεγάλο αριθμό κατασκευαστών.</p>
      <p>Η Huawei έχει επενδύσει σημαντικά κεφάλαια στο συγκεκριμένο τομέα και στο ειδικό εργαστήριο στις εγκαταστάσεις της στο Σεντζέν είχαμε την ευκαιρία να δούμε από την νέα τηλεόραση της κινεζικής εταιρείας μέχρι «έξυπνους» καθρέφτες και οικιακές συσκευές κάθε είδους από πολλούς κατασκευαστές -τόσο από την Ασία όσο και από την Ευρώπη- που υποστηρίζουν το HiLink. Η Huawei έχει αναπτύξει μάλιστα και τον δικό της ψηφιακό βοηθό, ο οποίο προς το παρόν λειτουργεί μόνο στην κινεζική γλώσσα αλλά τα στελέχη του κινεζικού κολοσσού μας ανέφεραν ότι σύντομα θα δούμε και άλλες γλώσσες -και κυρίως την αγγλική- να υποστηρίζονται.</p>
      <figure>
        <img src="https://cdn.cnngreece.gr/images/news/2019/11/29/huawei-4.jpg"/>
      </figure>
      <p>Μεγάλο στοίχημα αποτελεί και το HarmonyOS, το λειτουργικό σύστημα για διασυνδεδεμένες συσκευές που έχει αναπτύξει η Huawei και μπορεί να αποτελέσει το κλειδί προκειμένου η κινεζική εταιρεία να ξεπεράσει όποια εμπόδια προκύψουν στην ανάπτυξη της τους επόμενους μήνες. «Είμαστε προετοιμασμένοι να αντιμετωπίσουμε οτιδήποτε και αν συμβεί» υποστηρίζει ο κ. Wang.</p>
      <p>Έμφαση στην ποιότητα κατασκευής</p>
      <p>Διαβάστε περισσότερα στο <a href="https://www.cnn.gr/tech/story/198942/to-oikosystima-syskeyon-poy-xtizei-i-huawei-allazei-ta-dedomena-stin-pagkosmia-agora">Cnn.gr</a></p>
    </article>
  </body>
</html>