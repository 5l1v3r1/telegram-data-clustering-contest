<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/okulda-skandal-9-yasindaki-kiz-ogrencisi--1287794-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T14:28:00+00:00"/>
    <meta property="og:title" content="Okulda skandal! 9 yaşındaki kız öğrenci..."/>
    <meta property="og:description" content="İzmir'in Karabağlar ilçesinde 9 yaşındaki kız öğrenci, sınıf öğretmeninin fırlattığı ileri sürülen kitabın başına isabet etmesi sonucu yaralandı."/>
  </head>
  <body>
    <article>
      <h1>Okulda skandal! 9 yaşındaki kız öğrenci...</h1>
      <h2>İzmir'in Karabağlar ilçesinde 9 yaşındaki kız öğrenci, sınıf öğretmeninin fırlattığı ileri sürülen kitabın başına isabet etmesi sonucu yaralandı.</h2>
      <address>
        <time datetime="2019-11-29T14:28:00+00:00">29 Nov 2019, 14:28</time>
      </address>
      <p>İddiaya göre, Mustafa Urcan İlkokulunda görevli sınıf öğretmeni G.B,  4. sınıf öğrencisi Sahra Saygılı'nın kitabını evde unutması üzerine kız öğrenciye  <a href="http://www.gazetevatan.com/arama/?Keyword=Kitap">kitap</a> fırlattı.</p>
      <p>Kitabın başına isabet ettiği öğrencinin sınıf arkadaşları durumu okul  idaresine bildirdi.</p>
      <p>112 Acil Servis ekibince Tepecik <a href="http://www.gazetevatan.com/arama/?Keyword=e%C4%9Fitim">Eğitim</a> ve Araştırmasına kaldırılan  Saygılı'nın beyin tomografisi çekildi ve gözlem altına alındı.</p>
      <p>Kız öğrencinin babası Hakan Saygılı, AA muhabirine yaptığı açıklamada,  öğretmenin, kızının kafasına kitabını evde unutması nedeniyle kitap fırlattığını  öne sürerek, "Kızımın yüzünde kızartı var. Beyin tomografisi çekildi. Sonuçları  bekliyoruz. Doktorlar 5-6 saat kadar travma olma durumuna karşın kontrol altında  tutacaklar. Buraya gelirken ambulansta istifra etmiş ve aldığı darbeden dolayı  baş dönmesi var." diye konuştu.</p>
      <p>Öğretmenden şikayetçi olacaklarını ifade eden Saygılı, daha önce de  öğrencilere şiddet uyguladığını, bazı velilerin çocuklarını okuldan aldığını öne  sürdü.</p>
      <p>İzmir Milli Eğitim Müdürlüğünce konuyla ilgili inceleme başlatıldığı  bildirildi.</p>
    </article>
  </body>
</html>