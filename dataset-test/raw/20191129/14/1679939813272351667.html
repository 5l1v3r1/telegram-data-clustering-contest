<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/atentie-in-decembrie-agentii-economici-vor-fi-vizitati-de-fisc_3060448.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T14:23:59+00:00"/>
    <meta property="og:title" content="ATENȚIE! În decembrie, agenții economici vor fi vizitați de FISC"/>
    <meta property="og:description" content="Serviciul Fiscal de Stat anunță agenții economici despre faptul că în perioada lunii decembrie 2019 vor fi supuși verificărilor, prin prisma controalelor fiscale, prin metoda verificării operative.Verificărilor vor fi supuse următoarele genuri de activita"/>
  </head>
  <body>
    <article>
      <h1>ATENȚIE! În decembrie, agenții economici vor fi vizitați de FISC</h1>
      <address><time datetime="2019-11-29T14:23:59+00:00">29 Nov 2019, 14:23</time> by <a rel="author">PUBLIKA.MD</a></address>
      <p>Serviciul Fiscal de Stat anunță agenții economici despre faptul că în perioada lunii decembrie 2019 vor fi supuși verificărilor, prin prisma controalelor fiscale, prin metoda verificării operative.</p>
      <p>
        <b>Verificărilor vor fi supuse următoarele genuri de activitate:</b>
      </p>
      <p>- prestarea serviciilor de transport auto de pasageri, inclusiv în trafic național în regim de taxi, pe rute urbane/interurbane și în trafic internațional;<br/>- prestarea serviciilor de alimentație publică;<br/>- desfășurarea comerțului electronic;<br/>- prestarea serviciilor de operațiuni de schimb valutar.</p>
      <p>Scopul acestor acțiuni este sporirea nivelului de informare și conformare a contribuabililor, combaterea fenomenului de neutilizare a echipamentelor de casă și de control la efectuarea decontărilor în numerar și a altor încălcări ale legislației în vigoare.</p>
      <p>Totodată, SFS va efectua controale fiscale în temeiul petițiilor, sesizărilor, reclamațiilor, informațiilor din mijloacele de informare în masă, etc. la contribuabilii activitatea cărora întrunește riscuri de neconformare fiscală.</p>
      <p>Serviciul Fiscal de Stat îndeamnă contribuabilii din toate domeniile de activitate să respecte cerințele cadrului legal-normativ național.</p>
    </article>
  </body>
</html>