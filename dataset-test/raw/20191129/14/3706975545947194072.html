<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/domace/1983617_sud-so-zmenkami-je-ohrozeny-rusko-je-stale-pn-prokurator-si-mysli-ze-simuluje"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-29T14:49:00+00:00"/>
    <meta property="og:title" content="Súd so zmenkami je ohrozený, Rusko je stále PN. Prokurátor si myslí, že simuluje"/>
    <meta property="og:description" content="Rusko síce už dal súhlas na to, aby sa v jeho neprítomnosti čítali listinné dôkazy, nesúhlasí ale s výsluchom znalkyne."/>
  </head>
  <body>
    <article>
      <h1>Súd so zmenkami je ohrozený, Rusko je stále PN. Prokurátor si myslí, že simuluje</h1>
      <h2>Rusko síce už dal súhlas na to, aby sa v jeho neprítomnosti čítali listinné dôkazy, nesúhlasí ale s výsluchom znalkyne.</h2>
      <address><time datetime="2019-11-29T14:49:00+00:00">29 Nov 2019, 14:49</time> by <a rel="author">BRATISLAVA/tvnoviny.sk</a></address>
      <p>Súdne pojednávanie v prípade zmeniek je zrejme ohrozené. Pavol Rusko je vraj stále PN. Píše o tom <a href="https://dennikn.sk/minuta/1669384/?ref=mpm">Denník N.</a> Prokurátor Ján Šanta navrhoval súdu, aby Ruska zobral do väzby. Podozrieva ho, že simuluje. Pojednávanie sa má začať v pondelok a trvať má do stredy.</p>
      <p>Súd na poslednom pojednávaní povedal, že sa bude Ruskovým zdravotným stavom zaoberať. „Súd sa k uvedeným otázkam pred hlavným pojednávaním, ktoré sa bude konať v pondelok vyjadrovať nebude," reagovala hovorkyňa súdu Katarína Kudjaková.</p>
      <p>V pondelok mala vypovedať znalkyňa Erika Straková, ktorá skúmala falošné podpisy Pavla Ruska. Jej výsluch je však z hľadiska obžaloby posledným dôležitým dôkazom v celom konaní.</p>
      <p>Rusko síce už dal súhlas na to, aby sa v jeho neprítomnosti čítali listinné dôkazy, nesúhlasí ale s výsluchom Strakovej.</p>
    </article>
  </body>
</html>