<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/verslas/imoniu-pulsas/maxima-sako-aciu-telsiu-gyventojams-ir-lietuvisku-prekiu-gamintojams-941891"/>
    <meta property="og:site_name" content="Kauno diena"/>
    <meta property="article:published_time" content="2019-11-29T14:51:00+00:00"/>
    <meta property="og:title" content="„Maxima“ sako „ačiū“ Telšių gyventojams ir lietuviškų prekių gamintojams"/>
    <meta property="og:description" content="Lietuviško prekybos tinklo „Maxima“ organizuojamas „Ačiū“ turas šį savaitgalį stabtelėjo Žemaitijos sostinėje – Telšiuose. „Maximos“ komanda į miestą atvyko už ilgametę partnerystę padėkoti Telšių rajone veikiantiems savo tiekėjams ir visiems pirkėjams bei darbuotojams. Surengtą šventę pasaldino 300 kilogramų tortų ir specialiai Telšiams atrinktų prekių iš „T“ raidės akcija. Šventinius pasiūlymus galima rasti „Maxima XX“ parduotuvėje, įsikūrusioje adresu S. Daukanto g. 1A."/>
  </head>
  <body>
    <article>
      <h1>„Maxima“ sako „ačiū“ Telšių gyventojams ir lietuviškų prekių gamintojams</h1>
      <address><time datetime="2019-11-29T14:51:00+00:00">29 Nov 2019, 14:51</time> by <a rel="author">Kauno.diena.lt inf.</a></address>
      <p>
        <b>Lietuviško prekybos tinklo „Maxima“ organizuojamas „Ačiū“ turas šį savaitgalį stabtelėjo Žemaitijos sostinėje – Telšiuose. „Maximos“ komanda į miestą atvyko už ilgametę partnerystę padėkoti Telšių rajone veikiantiems savo tiekėjams ir visiems pirkėjams bei darbuotojams. Surengtą šventę pasaldino 300 kilogramų tortų ir specialiai Telšiams atrinktų prekių iš „T“ raidės akcija. Šventinius pasiūlymus galima rasti „Maxima XX“ parduotuvėje, įsikūrusioje adresu S. Daukanto g. 1A.</b>
      </p>
      <p>„Džiaugiuosi, kad burtai lėmė į Telšius atvykti dar šiemet, kai minimi Žemaitijos metai. Norisi būti šios šventės dalimi ir ją papildyti mūsų švente. „Ačiū“ turas yra apie bendruomeniškumą, nes vertiname ilgametę bendrą veiklą su mūsų tiekėjais, pirkėjais ir darbuotojais Telšių rajone. Tik bendradarbiaudami visi galime augti ir tobulėti. Siekiame partnerystės ir esame už ją dėkingi visai mūsų bendruomenei mieste. Atvažiavome su dovanomis ir vaišėmis, kad padėkotume Telšiams“, – sakė Kristina Meidė, lietuviško prekybos tinklo „Maxima“ generalinė direktorė.</p>
      <p>„Ačiū“ turo šventė prasidėjo Karolinos Praniauskaitės viešojoje bibliotekoje. K. Meidė kartu su Telšių rajono savivaldybės meru Kęstučiu Gusarovu įteikė padėkas ir apdovanojimus rajone veikiantiems gamintojams ir ilgamečiams „Maximos“ tiekėjams – bendrovėms „Žemaitijos pienas“ ir „Telteksa“.</p>
      <p>Vėliau, 12 val., „Maxima XX“ parduotuvėje adresu S. Daukanto g. 1A prasidėjo prekyba specialiai parinktomis ir atvežtomis akcinėmis prekėmis po 1 ar 5 eurus. Tai – prekės, kurios prasideda „T“ raide. Šventė prasidėjo nuo saldžių vaišių. „Maximos“ meistrai Telšių šventei iškepė 300 kilogramų sveriančius tortus, kuriais vaišinosi visi norintys.</p>
      <p>
        <b>Padėka Telšių krašto gamintojams</b>
      </p>
      <p>Ryte „Maximos“ vadovė K. Meidė sukvietė krašto gamintojus, kuriems kartu su meru K. Gusarovu dėkojo už puoselėjamą savo krašto lietuvišką produkciją, kurią noriai perka ir vertina didžiausio Lietuvoje prekybos tinklo pirkėjai.</p>
      <p>K. Praniauskaitės viešojoje bibliotekoje vykusiame renginyje kalbėta apie Lietuvoje užaugintos ir pagamintos produkcijos svarbą bei galimybes dar labiau plėsti prekybą jais „Maximos“ prekybos tinkle, kur jau dabar apie 80 proc. šviežio maisto asortimento yra Lietuvos gamintojų ir ūkininkų produkcija.</p>
      <blockquote>Savo gamintojus visi žinome ir vertiname, o dar svarbiau – kad mūsų rajone veikiančių bendrovių vardai ir gaminiai yra žinomi visoje Lietuvoje ir net eksporto rinkose.</blockquote>
      <p>„Tikiuosi, kad su dar daugiau bendrovių iš Telšių susitiksime kitą savaitę, gruodžio 4 d., Vilniuje vykstančioje ir „Maximos“ inicijuotoje Lietuvos gamintojų ir tiekėjų konferencijoje. Ją rengiame jau trečią kartą. Kartu su beveik tūkstančiu mūsų partnerių iš visos Lietuvos diskutuojame ir ieškome naujų kelių, kaip geriausiai patenkinti pirkėjų poreikius. Pagrindinė šių metų tema konferencijoje – kaip dar labiau padidinti lietuviškos produkcijos paklausą“, – pasakojo K. Meidė. </p>
      <p>„Bendraujant su „Maximos“ atstovais buvo labai malonu girdėti, kad mus, telšiškius, vertina kaip tikrus savo krašto patriotus ir pirmenybę teikiančius vietinių gamintojų produkcijai. Savo gamintojus visi žinome ir vertiname, o dar svarbiau – kad mūsų rajone veikiančių bendrovių vardai ir gaminiai yra žinomi visoje Lietuvoje ir net eksporto rinkose. Puiku, kad mūsų gamintojai turi partnerius, kurie padeda produkciją pardavinėti kuo plačiau. Kiekvieno vietinio gamintojo sėkmė yra ir visos savivaldybės sėkmė. Nuo sumokamų mokesčių, sukuriamų darbo vietų, puoselėjamos veiklos aplinkos tiesiogiai priklauso žmonių gerovė. Palaikykime ir skatinkime vietinius gamintojus“, – teigė Telšių rajono savivaldybės meras K. Gusarovas.</p>
      <p>
        <b>Pirkėjų mėgstami gaminiai</b>
      </p>
      <p>Prekybos tinklo „Maxima“ padėkos buvo įteiktos bendrovių „Žemaitijos pienas“ ir „Telteksa“ atstovams. Simbolinius „Ačiū“ apdovanojimus gavusios bendrovės yra ilgamečiai „Maximos“ tiekėjai</p>
      <p>bei partneriai. Jų produkcija yra pirkėjų žinoma ir noriai perkama ne tik Telšiuose, bet ir visoje Lietuvoje.</p>
      <p>„Žemaitijos pienas“ yra viena didžiausių ir moderniausių pieno perdirbimo įmonių Lietuvoje. Jos gaminiai yra paklausūs „Maximos“ parduotuvėse visoje šalyje, tačiau telšiškiai yra ištikimiausi bendrovės produkcijai. Tarp perkamiausių „TOP 10“ pieno gaminių, nuperkamų mieste, net pusę sudaro „Žemaitijos pieno“ gaminiai. Populiariausias bendrovės gaminys „Maximos“ tinkle – glaistytas varškės sūrelis „Magija“ su vanile.</p>
      <p>„Telteksa“ yra žinoma kaip moderniausias ir didžiausias megztų žieminių pirštinių gamintojas Baltijos šalyse. Bendrovės ištakos siekia 1957 m., kai buvo įkurta viena didžiausių Lietuvoje tekstilės gamyklų – „Mastis“. Savo gaminiais visoje Europoje Lietuvą garsinusi gamykla pirkėjams siūlė pačių įvairiausių gaminių – nuo žieminių pirštinių iki sportinių kostiumų. „TOP 10“ pirštinių, parduodamų Telšiuose, net 2 pozicijos priklauso „Telteksa“ gaminiams.</p>
      <p>
        <b>Specialiai Telšiams parengta akcija</b>
      </p>
      <p>Ypatingi šio savaitgalio „Ačiū“ turo pasiūlymai yra sukurti ir skirti išimtinai Telšiams. Telšiškiams paruoštų pasiūlymų sąraše bus tuno gabaliukai „Sun&amp;sea“ (240 g (3 x 80 g)) už 1 eurą, traškučiai „Pringles“ (165 g) po 1 eurą, tualetinis popierius „Grite Charisma“ (12 vnt.) už 1 eurą, trumpavaisiai agurkai po 1 eurą už kilogramą ir 6 taurių vynui komplektai už 5 eurus.</p>
      <p>„Ačiū“ turo kainos taikomos nuo penktadienio vidurdienio – 12 valandos – iki parduotuvės uždarymo sekmadienį, gruodžio 1-ąją, arba iki tol, kol bus akcinių prekių. Siekiama, kad jų visą savaitgalį užtektų visiems norintiems, todėl kiekvienas pirkėjas, turintis „Ačiū“ kortelę, gali nusipirkti tik tam tikrą kiekį prekių.</p>
      <p>„Maximos“ „Ačiū“ turas šiemet jau aplankė Anykščius, Visaginą, Kėdainius, Marijampolę, Druskininkus, Radviliškį ir Ukmergę. Kampaniją planuojama ir toliau tęsti burtu keliu parenkant kitus Lietuvos miestus ir miestelius.</p>
      <p>Lietuviškas prekybos tinklas „Maxima“ sieks aplankyti kuo daugiau šalies savivaldybių ir stiprinti bendradarbiavimą su Lietuvos gamintojais šalies regionuose bei miestelių bendruomenėmis. Įgyvendindama kampanijos „Ačiū, Lietuva“ iniciatyvas, „Maxima“ siekia paskatinti pirkėjus rinktis Lietuvos gamintojų ir ūkininkų produkciją. Ypač – savo regiono gamintojų gaminius, taip prisidedant prie savo krašto ir šalies ekonomikos augimo.</p>
    </article>
  </body>
</html>