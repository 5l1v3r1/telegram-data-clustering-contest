<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursa-guney-korelifirmanin-radarinda-216752h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T14:50:32+00:00"/>
    <meta property="og:title" content="Bursa Güney Koreli firmanın radarında"/>
    <meta property="og:description" content="Güney Kore'nin en büyük şirketlerinden olan Lotte Group'un yetkileri Bursa'nın yatırım imkanları bakımından oldukça iyi fırsatlar sunduğunu belirtti."/>
  </head>
  <body>
    <article>
      <h1>Bursa Güney Koreli firmanın radarında</h1>
      <h2>Güney Kore'nin en büyük şirketlerinden olan Lotte Group'un yetkileri Bursa'nın yatırım imkanları bakımından oldukça iyi fırsatlar sunduğunu belirtti.</h2>
      <address>
        <time datetime="2019-11-29T14:50:32+00:00">29 Nov 2019, 14:50</time>
      </address>
      <p>Bursa, Bilecik, Eskişehir Kalkınma Ajansı'ndan (BEBKA) yapılan açıklamaya göre, dünya çapında turizm, kimya, inşaat ve gıda sektörlerinde faaliyet gösteren Güney Kore'nin en büyük şirketlerinden Lotte Group yetkilileri Bursa'ya geldi. Seul Büyükelçisi Durmuş Ersin Erçin, Büyükşehir Belediye Başkanı Alinur Aktaş, BEBKA Genel Sekreteri İsmail Gerim ve Güney Marmara Turistik Otelciler ve İşletmeciler Birliği Derneği (GÜMTOB) Başkanı Ersin Yazıcı ile bir araya gelen firma yetkililerine turizm başta olmak üzere kentteki yatırım imkanları anlatıldı.</p>
      <p>ÖNEMLİ FIRSATLARA SAHİP</p>
      <p>Büyükşehir Belediye Başkanı Alinur Aktaş, buradaki konuşmasında 3 milyonluk nüfusuyla Türkiye'nin 4'üncü büyük şehri durumunda bulunan Bursa'nın tarihi ve kültürel bakımdan çok ciddi derinliği olduğunu söyledi. Şehrin önemli fırsatlara sahip olduğuna vurgu yapan Aktaş, Bursa'nın doğal güzellikleriyle ön plana çıktığının altını çizdi. Lotte Group yetkilileri de, Bursa'nın yatırım imkanları bakımından oldukça iyi fırsatlar sunduğunu ifade ederek, 2015 yılından beri Türkiye pazarına girmek için araştırma yaptıklarını kaydetti.</p>
    </article>
  </body>
</html>