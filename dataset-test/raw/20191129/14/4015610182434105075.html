<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816683"/>
    <meta property="og:site_name" content="Sportal.bg"/>
    <meta property="article:published_time" content="2019-11-29T14:27:00+00:00"/>
    <meta property="og:title" content="Солскяер: Погба ще бъде новото ни попълнение от световна класа"/>
    <meta property="og:description" content="Мениджърът на Манчестър Юнайтед Оле Гунар Солскяер защити професионализма на Пол Погба, който не е играл за &quot;червените дяволи&quot; от ..."/>
  </head>
  <body>
    <article>
      <h1>Солскяер: Погба ще бъде новото ни попълнение от световна класа</h1>
      <address><time datetime="2019-11-29T14:27:00+00:00">29 Nov 2019, 14:27</time> by <a rel="author">ВАСИЛ СУМРАЧКИ</a></address>
      <p>Мениджърът на <a href="https://www.sportal.bg/statistics_team_news.php?champ=5&amp;team=108">Манчестър Юнайтед</a> <a href="https://www.sportal.bg/statistics_manager_details.php?champ=5&amp;team=108">Оле Гунар Солскяер</a> защити професионализма на <a href="https://www.sportal.bg/statistics_player.php?team=108&amp;player=9027&amp;champ=5">Пол Погба</a>, който не е играл за "червените дяволи" от септември. Французинът бе подложен на поредната доза критики, след като се появи видео как той играе баскетбол в Маями, където продължава да се възстановява от своята контузия в глезена.<br/><br/>"Всеки играч има право да бъде контузен. Погба работи много здраво, за да се завърне. Никой не може да се съмнява в неговия професионализъм или неговото желание да играе футбол. Той е един от най-добрите халфове в света и когато се върне, ще бъде все едно сме привлекли нов играч от световна класа преди отварянето на прозореца", заяви Солскяер, който добави, че е възможно Погба да се завърне в игра за двубоя с <a href="https://www.sportal.bg/statistics_team_news.php?champ=5&amp;team=115">Тотнъм</a> на "<a href="https://www.sportal.bg/statistics_stadion_details.php?champ=5&amp;team=108">Олд Трафорд</a>" в сряда. <br/><br/>"Той напредва, но ще видим кога ще бъде готов за мачове. За неделя? Не. За Тотнъм? Не мога да кажа. Ще видим като се върне и поднови тренировки", добави Погба.</p>
    </article>
  </body>
</html>