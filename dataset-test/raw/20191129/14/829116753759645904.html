<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/filmklub/20191129-hans-zimmer-visszautasitotta-nolan-uj-filmjet.html"/>
    <meta property="og:site_name" content="Origo"/>
    <meta property="article:published_time" content="2019-11-29T14:06:00+00:00"/>
    <meta property="og:title" content="Hans Zimmer nem vállalta Christopher Nolan új filmjét"/>
    <meta property="og:description" content="Hollywood híres rendező-zeneszerző duója nem dolgozik együtt Nolan új filmjén."/>
  </head>
  <body>
    <article>
      <h1>Hans Zimmer nem vállalta Christopher Nolan új filmjét</h1>
      <address><time datetime="2019-11-29T14:06:00+00:00">29 Nov 2019, 14:06</time> by <a rel="author">Origo</a></address>
      <p>
        <b>Christopher Nolan rendező és Hans Zimmer zeneszerző a 2005-ös <i>Batman: Kezdődik</i> óta dolgoznak együtt. Nolan 2020 nyarán megjelenő filmje, a <i>Tenet</i> lesz az első olyan alkotása a 2006-os <i>A tökéletes trükk</i> óta, aminek a zenéjét nem Hans Zimmer szerezte. Ennek okairól a zeneszerző beszélt.</b>
      </p>
      <p>A történethez hozzátartozik, hogy ugyancsak jövőre érkezik a <i>Dűne</i> legújabb feldolgozása is, ami Zimmer egyik kedvenc regénye tizenéves kora óta, így elképzelhetetlennek tartotta, hogy nem dolgozik a zenéjén.</p>
      <blockquote>Egyszerűen meg kell csinálnom A Dűné-t. A zenéjének elkészítéséhez pedig kizárólag az 1965-ös Frank Herbert novellája iránt érzett szeretetemet és az abból szerzett tudásomat használom fel  </blockquote>
      <p>- mondta a zeneszerző, aki egyébként még soha nem látta David Lynch 1984-es adaptációját.</p>
      <figure>
        <img src="https://cdn.nwmgroups.hu/s/img/i/1911/2019112981.jpg?w=630&amp;h=420"/>
        <figcaption>Christopher Nolan és Hans Zimmer</figcaption>
      </figure>
      <blockquote>Chris biztosan megérti, hogy ezt nem utasíthattam vissza  </blockquote>
      <p>- zárta a zeneszerző.</p>
      <p>Megnyugodhatnak a filmrajongók, ugyanis ezek szerint a Nolan-Zimmer páros együttműködésnek nincs vége, közös munkájuk bizonyára folytatódni fog a jövőben. A <i>Dűne</i> legújabb feldolgozása Denis Villeneuve rendezésében 2020. november 20-án fog megjelenni, míg a Warner Brothers néhány hónappal korábban, 2020. július 17-én mutatja be Nolan új filmjét, a <i>Tenet</i>-et. Egyébként Hans Zimmer nem unatkozik, hiszen a Sony Classical 2019. tavaszán adta ki a „The World of Hans Zimmer – A Symphonic Celebration" dupla albumát.</p>
      <aside>Jövőre az általa színpadra álmodott koncertshow 2020. február 17-én lesz látható és hallható a Papp László Sportarénában.</aside>
    </article>
  </body>
</html>