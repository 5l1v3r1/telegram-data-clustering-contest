<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ilgiornale.it/news/napoli/gianturco-anche-prostituzione-minorile-testimonianza-choc-1791559.html"/>
    <meta property="og:site_name" content="ilGiornale.it"/>
    <meta property="article:published_time" content="2019-11-29T14:24:00+00:00"/>
    <meta property="og:title" content="&quot;30 euro e fai sesso coi bimbi&quot;. Prostituzione choc nel campo rom"/>
    <meta property="og:description" content="A Napoli nel quartiere Poggioreale diversi i residenti che parlano di minori che si prostituiscono. A Gianturco abbiamo raccolto il racconto di una testimone"/>
  </head>
  <body>
    <article>
      <h1>"30 euro e fai sesso coi bimbi". Prostituzione choc nel campo rom</h1>
      <h2>A Napoli nel quartiere Poggioreale diversi i residenti che parlano di minori che si prostituiscono. A Gianturco abbiamo raccolto il racconto di una testimone</h2>
      <address><time datetime="2019-11-29T14:24:00+00:00">29 Nov 2019, 14:24</time> by <a rel="author" href="http://www.ilgiornale.it/autore/agata-marianna-giannino-122550.html" target="_blank">Agata Marianna Giannino</a></address>
      <p>“A Gianturco si prostituiscono anche i bambini”. È una testimonianza scioccante quella che arriva da <b>Napoli</b>. In una zona dove è dilagante la prostituzione su strada, tra i residenti c’è chi lancia l’allarme. Tra via Gianturco, i vicoli del rione Luzzatti e via Taddeo Sessa a vendere il proprio corpo sono principalmente donne originarie di Paesi dell’Est Europa. Calcano i marciapiedi anche alla luce del sole, in un’area durante il giorno solitamente trafficata per il viavai dal vicino Centro direzionale. In questo contesto di degrado, dove <a href="http://www.ilgiornale.it/news/napoli/napoli-nel-rione-de-lamica-geniale-degrado-e-disservizi-1676509.html">i residenti da tempo urlano l’abbandono e i disagi </a>che ne conseguono, si affaccia una realtà devastante, quella della prostituzione minorile.</p>
      <figure>
        <img src="http://www.ilgiornale.it/sites/all/themes/ilgiornaledefault05/img/v4_ico_video_gallery.png"/>
      </figure>
      <p>
        <a href="http://www.ilgiornale.it/video/napoli/qui-si-prostituiscono-i-bambini-testimonianza-1791554.html">
          <b>"Qui si prostituiscono i bambini": la testimonianza</b>
        </a>
      </p>
      <p>Nel quartiere c’è chi riferisce di ragazzine impegnate a consumare rapporti sessuali all’aperto. Cristina dichiara di aver assistito a una trattativa tra tre bambini e un presunto pedofilo. “Erano tre ragazzini che avevano 10,11 anni. Loro volevano 30 euro e lui, il ragazzo, chiedeva 10”, racconta oggi. Ha assistito alla contrattazione dalla finestra di casa sua, circa un anno fa. “Alla fine mi sono messa urlare per farlo allontanare. Non ho mai denunciato perché lo feci scappare e non riuscì a prendere il numero di targa”, spiega. Quell’episodio non sarebbe isolato.</p>
      <p>I residenti raccontano che non è raro vedere scene di sesso all’aperto tra ragazzine e anziani. “Loro (i minori) escono e trovano le macchine nel viale sulla Decima, dove non c’è nessuno”, racconta Cristina, che rivela di aver visto personalmente dei ragazzi giovanissimi consumare rapporti con persone anziane. “Una ragazzina - dice - stava facendo sesso orale con un uomo anziano e tre ragazzini stavano facendo sesso, sempre con un uomo anziano, in una macchina grande”. “Qui non passa mai nessuno e si mettono qua sotto”, spiega, indicandoci il punto, proprio sotto la finestra di casa sua. Cristina vive in un parco con accesso da via Gianturco. Il marciapiede dirimpetto è coperto da una distesa di preservativi usati. Di fronte vivono decine di famiglie.</p>
      <p>L’idea di qualche residente è che a prostituirsi siano alcuni dei bambini che vivono nel <a href="http://www.ilgiornale.it/news/napoli/napoli-gianturco-laccampamento-bunker-dei-rom-che-esaspera-1791163.html">vicino campo rom</a>. “E chi può essere? – sbotta Cristina - Solo loro. Perché, qui, i bambini nel rione di sera non escono, c’è il coprifuoco”. Un dramma nel dramma, se fosse così, che decreterebbe il fallimento delle politiche di inclusione sbandierate dal sindaco De Magistris e che richiederebbe un intervento urgente per dare fine a quella che, secondo i racconti dei testimoni, sembra essere un’infanzia violata a cielo aperto.</p>
      <p>
        <b>
          <a href="https://www.facebook.com/pg/ilgnapoli/">Segui già la pagina di Napoli de ilGiornale.it?</a>
        </b>
      </p>
    </article>
  </body>
</html>