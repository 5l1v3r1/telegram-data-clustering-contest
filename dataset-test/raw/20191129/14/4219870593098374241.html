<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:833146-Incident-na-Londonskom-mostu-povezan-sa-terorizmom-Policija-potvrdila-da-je-upucala-jednu-osobu-FOTO-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-29T14:47:00+00:00"/>
    <meta property="og:title" content="Incident na Londonskom mostu povezan sa terorizmom? Policija potvrdila da je upucala jednu osobu (FOTO/ VIDEO)"/>
    <meta property="og:description" content="Prema pisanju medija, na licu mesta nalazi se naoružana policija sa najmanje sedam policijskih vozila"/>
  </head>
  <body>
    <article>
      <h1>Incident na Londonskom mostu povezan sa terorizmom? Policija potvrdila da je upucala jednu osobu (FOTO/ VIDEO)</h1>
      <address><time datetime="2019-11-29T14:47:00+00:00">29 Nov 2019, 14:47</time> by <a rel="author">Tanjug</a></address>
      <p>
        <b>Prema pisanju medija, na licu mesta nalazi se naoružana policija sa najmanje sedam policijskih vozila</b>
      </p>
      <p>Britanska policija saopštila je u petak da, iz predostrožnosti, tretira incident na Londonskom mostu kao "povezan sa terorizmom" i potvrdila da je upucala muškarca.</p>
      <p>Skaj njuz prenosi, pozivajući se na neimenovane izvore, da je u incidentu ubijena najmanje jedna osoba koja nije napadač.</p>
      <p>"U ovom trenutku, okolnosti u vezi sa incidentom na Londonskom mostu i dalje nisu jasne. Ipak, iz predostrožnosti, trenutno reagujemo na ovo kao da je reč o incidentu povezanim sa terorizmom", navela je policija na Tviteru.</p>
      <related>
        <a href="http://www.novosti.rs/vesti/planeta.299.html:788887-Pucnjava-u-Londonu-Vozilo-udarilo-auto-ukrajinskog-ambasadora"/>
      </related>
      <p>Britanski premijer Boris Džonson naveo je da je redovno dobija informacije o incidentu i zahvalio policiji i hitnim službama na brzom reagovanju, prenosi Rojters.</p>
      <p>Policija je prethodno saopštila da je više osoba izbodeno u blizini Londonskog mosta.</p>
      <p>"Policija je zadržala u pritvoru muškarca. Verujemo da je nekoliko ljudi povređeno", navodi se na Tviter nalogu policije.</p>
      <p>Britanski mediji navode da je most opkolila policija.</p>
      <p>Novinar Bi-Bi-Sija rekao je da je video tuču grupe muškaraca na mostu.</p>
      <p>Potom je stigla policija i ispaljeni su hici, naveo je on.</p>
      <p>Londonska Hitna služba saopštila je da je ovo označila kao veliki incident i da je nekoliko ekipa izašlo na lice mesta.</p>
      <p>
        <i>Foto Tanjug/ AP D. Lipinski</i>
      </p>
      <figure>
        <img src="http://www.novosti.rs/upload/images/2019b//11/29/london-D%20-Lipinski-PA%20via%20AP%20(2).jpg"/>
      </figure>
      <figure>
        <img src="http://www.novosti.rs/upload/images/2019b//11/29n/lon-Dominic%20LipinskiPA%20via%20AP.jpg"/>
      </figure>
      <figure>
        <iframe data-src="https://twitter.com/PrisonPlanet/status/1200422249204977664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:830091-Pucnjava-u-Surcinu-Muskarac-ranjen-u-nogu-hitno-prebacen-u-KBC-Zemun"/>
        <a href="http://www.novosti.rs/vesti/planeta.300.html:825292-PUCNjAVA-U-SARAJEVU-Jedna-osoba-ranjena"/>
        <a href="http://www.novosti.rs/vesti/naslovna/hronika/aktuelno.291.html:816541-PUCNjAVA-U-PRISTINI-Dvoje-mrtvih-u-porodicnom-sukobu-u-obracunu-korisceni-puska-i-pistolj"/>
        <a href="http://www.novosti.rs/vesti/planeta.300.html:814573-Napadac-sa-maskom-prisao-stolu-pucao-na-dva-muskarca-u-treceg-sasuo-rafal"/>
      </related>
    </article>
  </body>
</html>