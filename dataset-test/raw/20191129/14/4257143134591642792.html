<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/29/lovoldozes-london-kozpontjaban"/>
    <meta property="og:site_name" content="infostart"/>
    <meta property="article:published_time" content="2019-11-29T14:35:00+00:00"/>
    <meta property="og:title" content="Lövöldözés London központjában - videók"/>
    <meta property="og:description" content="Meglőttek egy embert a London Bridge-en helyszíni beszámolók szerint. Többen megsérültek."/>
  </head>
  <body>
    <article>
      <h1>Lövöldözés London központjában - videók</h1>
      <address><time datetime="2019-11-29T14:35:00+00:00">29 Nov 2019, 14:35</time> by <a rel="author">Infostart</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/kulfold/2019/11/30/narvalszarvval-es-poroltoval-gyurtek-le-a-terroristat-video"/>
        <a href="https://infostart.hu/kulfold/2019/11/30/terrorcselekmenyert-elitelt-bunozo-volt-a-londoni-keselo"/>
      </related>
      <h3>Meglőttek egy embert a London Bridge-en helyszíni beszámolók szerint. Többen megsérültek.</h3>
      <p>A Sky News brit hírtelevízió azt közölte: egy férfi késsel támadt több emberre a hídon. Őt járókelők próbálták leteperni, és elvették tőle a fegyvert.</p>
      <p>A támadóról a rendőrök húzták le a civileket. Egy kivételével mindenki hátralépett, ő továbbra is a földön fekvő férfival küzdött. Végül őt is sikerült elhúzni a támadóról, akire ezt követően a rendőrök rálőttek, hogy ártalmatlanítsák. A tájékoztatás nem terjed ki arra, hogy az illető életét vesztette-e.</p>
      <p>A rendőrség közlése szerint egy embert őrizetbe vettek.</p>
      <p>A késelésnek több sebesültje van. Egyelőre az ő állapotukról sincs hivatalos hír.</p>
      <p>A hatóságok elővigyázatosságból "úgy kezelik a történteket, mintha az incidens a terrorizmushoz lenne köthető".</p>
      <figure>
        <iframe data-src="https://twitter.com/CrimeLdn/status/1200422834427830273?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/StrategicNews1/status/1200422560263000064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Óriási a készültség, a hidat rendőrök zárták le.</p>
      <p>A Scotland Yard első rövid közleményének megfogalmazása szerint "korai szakaszában járó" rendőri fellépésről van szó a London hídon történt incidens ügyében, de a közlemény nem tér ki részletekre.</p>
      <figure>
        <iframe data-src="https://twitter.com/StrategicNews1/status/1200422560263000064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/GBNReports/status/1200421890352914434?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>Nyitókép: MTI/EPA/Facundo Arrizabalaga</i>
      </p>
    </article>
  </body>
</html>