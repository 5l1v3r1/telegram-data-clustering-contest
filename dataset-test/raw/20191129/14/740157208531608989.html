<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/edukacja/ostatni-dzwonek-na-zlozenie-w-programie-quot-dobry-start-quot,136185.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-29T14:54:00+00:00"/>
    <meta property="og:title" content="Ostatni dzwonek na złożenie w programie &quot;Dobry start&quot;"/>
    <meta property="og:description" content="To już ostatni dzwonek na złożenie wniosków o środki z programu &quot;Dobry start&quot; – przypomina minister rodziny, pracy i polityki społecznej Marlena Maląg. Wnioski w formie papierowej można składać osobiście w urzędach już tylko w piątek (29 listopada), a w elektronicznej – do soboty."/>
  </head>
  <body>
    <article>
      <h1>Ostatni dzwonek na złożenie w programie "Dobry start"</h1>
      <address><time datetime="2019-11-29T14:54:00+00:00">29 Nov 2019, 14:54</time> by <a rel="author">PAP/JS  </a></address>
      <h4>To już ostatni dzwonek na złożenie wniosków o środki z programu "Dobry start" – przypomina minister rodziny, pracy i polityki społecznej Marlena Maląg. Wnioski w formie papierowej można składać osobiście w urzędach już tylko w piątek (29 listopada), a w elektronicznej – do soboty.</h4>
      <hr/>
      <p>W ramach programu "Dobry start" rodzicom przysługuje wsparcie w wysokości 300 zł na wyprawkę szkolną. Według szacunków resortu program może objąć wsparciem 4,6 mln uczniów.</p>
      <p>Minister Maląg powiedziała, że nadal nie wszyscy rodzice złożyli wnioski o to świadczenie.</p>
      <p>"Dzisiaj jest ostatni dzień na złożenie wniosku w urzędzie, ale jeszcze w sobotę można go złożyć w formie elektronicznej poprzez bankowość elektroniczną, portal empatia.mrpips.gov.pl lub portal usług elektronicznych ZUS. Jeżeli ktoś zapomniał złożyć wniosku, to zachęcamy. To ostatni dzwonek" - powiedziała minister.</p>
      <p>Świadczenie z programu "Dobry start" w wysokości 300 zł przysługuje raz w roku na dziecko uczące się w szkole, aż do ukończenia przez nie 20 lat. Dzieci niepełnosprawne, uczące się w szkole, mogą otrzymać świadczenie do ukończenia 24 lat. Od 1 sierpnia o świadczenie mogą ubiegać się także uczniowie szkół dla dorosłych i szkół policealnych, jednak w ich przypadku wnioski można składać wyłącznie drogą tradycyjną (np. drogą pocztową lub podczas osobistej wizyty w urzędzie).</p>
      <p>"Dobry start" nie przysługuje na dzieci uczęszczające do przedszkola oraz dzieci realizujące roczne przygotowanie przedszkolne w tzw. zerówce w przedszkolu lub szkole. Program nie obejmuje również studentów.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>