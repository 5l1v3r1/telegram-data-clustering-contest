<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/s-obb-mobayl-predlagame-obsluzhvane-na-edno-gishe-407892.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="С ОББ Мобайл предлагаме обслужване на едно гише"/>
    <meta property="og:description" content="Залагаме на иновации във всяка сфера на банковото обслужване - от мобилното банкиране до инициативите, свързани с корпоративна социална отговорност"/>
  </head>
  <body>
    <article>
      <h1>С ОББ Мобайл предлагаме обслужване на едно гише</h1>
      <address><time datetime="2019-11-29T14:00:00+00:00">29 Nov 2019, 14:00</time> by <a rel="author">Ина Кънчева</a></address>
      <ul>
        <li>
          <b>Новият ни сайт www.ubbforhome.bg помага на клиентите ни бързо да си купят жилище, казва Кристоф Де Мил, член на Кънтри тийма на КВС Груп за България</b>
        </li>
        <li>
          <b>Залагаме на иновации във всяка сфера на банковото обслужване - от мобилното банкиране до инициативите, свързани с корпоративна социална отговорност</b>
        </li>
      </ul>
      <p>
        <i>Кристоф Де Мил е член на Кънтри тийма на КВС Груп за България, кънтри финансов директор, член на УС и изпълнителен директор "Финанси" на ОББ. Той е и иновационен лидер на KBC Груп в България. "Стандарт" го потърси за интервю по повод първия ипотечен кредит с програма за жилищна консултация, предлаган отскоро от ОББ. Програмата за жилищна консултация дава възможност на клиентите да се ориентират за много важни индикатори на района в който търсят жилище - чистота на въздуха, наличие на детски градини и училища, удобен градски транспорт и др. детайли, които са много важни, но обичайно остават на втори план, след намирането на самото жилище и неговото финансиране. От ноември ОББ вече предлагат своите ипотечни кредити с програма за цялостна консултация, като добавена стойност за своите клиенти.  </i>
      </p>
      <p> </p>
      <p>
        <b>- Г-н Де Мил, залагате на иновациите и искате да наложите стандарти в сектора. Не е ли прекалено смело за банка от вашия мащаб и коя е основната характеристика за превръщането на дадена компания в такава, задаваща стандартите в нейния сектор?</b>
      </p>
      <p>- Наистина банките не са известни като най-бързите новатори. Ние сме консервативни по природа и също така сме подложени на много строги регулации. Така че иновативността в нашия сектор не е толкова очевидна, колкото изглежда. Тя изисква секторът да промени начина си на мислене, да създаде начин на управление и процедури, които подпомагат и стимулират иновациите в нашите компании. Но това се случва. Така че - ако има един ключов елемент, то това е, че в днешната среда компаниите, които са най-напреднали в своята програма за цифровизация и иновации, ще бъдат тези, които задават стандартите. Клиентите искат да сме близо до тях, лично, да сме на разположение денонощно, чрез всички (и все повече и повече цифрови) канали, предлагайки им изживяването "всичко на едно място".</p>
      <p>Това изисква готовност от компаниите да променят, опростят и дигитализират своите процеси и системи. Това също така изисква значително управление на промените спрямо персонала на компаниите с оглед създаването на иновативни "вътрешни предприемачи", способни да излязат от "текущия" си начин на мислене.</p>
      <p>
        <b>- Как ще изглежда банката на бъдещето? Как виждате ОББ след 10 години?</b>
      </p>
      <p>- Скептиците може дори да се усъмнят дали банковите услуги ще продължат да бъдат предлагани от банките в бъдеще. Както и да е, вярвам, че банките ще съчетаят своите силни страни: стабилни, добре регулирани и надеждни доставчици на пълен пакет от финансови продукти и услуги чрез разнообразие от канали. В допълнение към това банките ще ускорят програмата си за иновации, като по този начин все повече и повече услуги ще се предлагат по цифров път (най-вероятно захранвани с решения, създадени от и в партньорство с финтех компании), докато каналът на нашата клонова мрежа ще бъде използван от клиентите все повече за лична среща с техния банкер и за професионален съвет при по-сложни услуги.</p>
      <p>
        <b>- Мобилните приложения в различни индустрии се превръщат в "едно гише" за множество услуги в движение. Ще улови ли тази тенденция мобилното банкиране?</b>
      </p>
      <p>- Убеден съм. На клиентите им омръзна да имат на разположение хиляди приложения. Безспорно приложенията за мобилно банкиране ще следват тази тенденция, или в противен случай рискуват да загубят значимост за клиента. Поради тази причина ние в ОББ, инвестираме сериозно в превръщането на нашия ОББ Мобайл в място за "обслужване на едно гише". През пролетта ОББ представи на пазара Мултибанкиране - дадохме възможност на нашите клиенти да управляват своите сметки в други банки чрез ОББ Мобайл, чрез едно приложение. Това обаче е само една от многото функции, които предоставяме чрез ОББ Мобайл. Можете да плащате своите сметки за комунални услуги, да извършвате преводи, да разсрочвате плащания с кредитни карти, да издавате нова дебитна карта и много други. Наскоро стартирахме потребителски заеми за клиенти с предварително одобрение - услуга, която наистина ще помогне на хората, които имат спешна нужда от пари.   </p>
      <p>
        <b>- В момента корпоративните иновации и работата със стартъп компании се превръща в тенденция за много утвърдени компании/банки. И все пак всички говорят първо за предизвикателствата. И свидетел ли сте на печеливша за всички ситуация в ОББ?</b>
      </p>
      <p>- Да, наистина. Очевидно е, че иновативните стартъп компании предлагат обогатяващи решения на пазара, което със сигурност може да бъде от полза за по-големите корпорации. Обикновено има симбиоза. Малките стартъп фирми излизат с гъвкави иновативни решения, но нямат основна клиентска база. По-големите корпорации често са по-бавни новатори, но могат да допринесат със стабилност и голяма клиентска база за сътрудничеството. Има много разлики и не на последно място има разлика и в начина, по който големите компании и стартъп компаниите гледат на финансите.</p>
      <p>Но разбира се, тези така наречени пречки не са нещо, което не би могло да бъде преодоляно чрез отличните идеи и проекти, които напират да се родят. Ще ви дам един пример. Преди седмица ОББ пусна уебсайт - www.ubbforhome.bg - насочен към нашите клиенти и потенциални клиенти, които са в процес на търсене на жилище и съответно търсят ипотечен кредит. Ако напишете колко лични пари имате за купуване на имот и колко можете да си позволите да плащате месечно, получавате информация за максималната цена на имота, която можете да си позволите въз основа на ипотечни заеми и лично участие, както и максималният срок за погасяване на заема. По-необичайното е, че ако можете да посочите град (София, Пловдив, Стара Загора, Варна, Бургас, Русе, квартал и някои параметри на търсения дом (например брой стаи, площ, година на строителство и т.н.), страницата ще ви покаже броя на имотите, предлагани за продажба, които отговарят на тези критерии, както и допълнителна интересна информация за района, който разглеждате. Подробна и допълнителна информация за имотите и районите, в които сте търсили, ще бъде получена, ако уговорите среща в клон на ОББ, което се случва автоматично на същата страница. Когато посетите клона и кандидатствате за ипотечен кредит, ще получите подробен отчет с конкретни имоти, които отговарят на вашия бюджет, както и подробни характеристики за избрания микрорайон на имота. Допълнителната информация за регионите включва данни за гъстотата на населението и демографския му профил, графика на замърсяването на въздуха по месеци. Тя описва какви училища, паркове, транспортни линии има в квартала, колко банкомата, фитнес зали, магазини за хранителни стоки, аптеки и т.н. В допълнение, няколко индекса оценяват чистотата на въздуха, наличието на училища, паркове и комуникативността в мащаб от едно до десет. И този проект, който е първи по рода си на българския банков пазар и придава безспорна допълнителна стойност на нашите клиенти, се реализира благодарение на партньорството ни със стартъп компания - ocenime.bg. Разбира се, иновативният дух е важен, важно е и не само да го купуваме отвън, но и да го подхранваме вътрешно, сред организацията. Откриването и разпознаването на иновативните хора и иновативния дух сред собствения ви персонал е наистина нещото, върху което трябва да се съсредоточим.</p>
      <p>
        <b>- Как смятате, че се създава този вътрешен иновативен дух? Как правите това в KBC и ОББ?</b>
      </p>
      <p>- Едно от нещата, които правим, също на местно ниво, е SurfStudio - нашата лаборатория за иновации на ОББ и ДЗИ. "Вътрешните предприемачи" се стимулират от няколко неща. Опитваме се да позволим на хората да се докоснат до технологиите. Хората се отварят, когато са в досег с нови неща. Това е част от концепцията в Surfstudio. Въз основа на това преживяване хората започват да проявяват креативност по естествен път. Трябва да вдъхновявате хората. Второ, трябва да се даде свобода на хората да създават неща. Също така важно е да има установен такъв начин на управление, който стимулира ръководството да позволи тази иновация.</p>
      <p>Втората наша дейност е да предоставим на хората време и бюджет за иновации. Разбира се, ние се стараем да срещнем хората си със стартъпи, обучения, работа с иновационни групи. Повярвайте ми, не винаги е лесно. В идеалния случай това, което бихте направили, е да позволите на служителите си да заминат за три месеца, да работят със стартъп компании и да внесат някои идеи, но това е трудно да се реализира. В България започнахме това "пътуване" едва миналата година и ако видите духа в компанията в сравнение с преди половин година - има огромна разлика. Хората се интересуват и знаят какво правим по отношение на иновациите, а нашата лаборатория за иновации SurfStudio беше отличена като Иновативна идея на годината.</p>
      <p> </p>
      <p> </p>
    </article>
  </body>
</html>