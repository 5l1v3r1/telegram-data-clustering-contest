<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/ekonomika/naftohaz-podav-klopotannia-pro-aresht-aktyviv-hazpromu-u-latvii-podrobytsi-203720.html"/>
    <meta property="og:site_name" content="5 канал"/>
    <meta property="article:published_time" content="2019-11-29T14:35:00+00:00"/>
    <meta property="og:title" content="&quot;Нафтогаз&quot; подав клопотання про арешт активів &quot;Газпрому&quot; у Латвії – подробиці"/>
    <meta property="og:description" content="У &quot;Газпромі&quot; підкреслили, що засідання суду за цим клопотанням заплановано на кінець квітня 2020 року"/>
  </head>
  <body>
    <article>
      <h1>"Нафтогаз" подав клопотання про арешт активів "Газпрому" у Латвії – подробиці</h1>
      <address>
        <time datetime="2019-11-29T14:35:00+00:00">29 Nov 2019, 14:35</time>
      </address>
      <p>У квартальному звіті "Газпрому" зазначили, що НАК "Нафтогаз України" подала клопотання до суду Латвії про приведення у виконання рішення Стокгольмського арбітражу у справі проти російського монополіста, передає "<a href="https://www.ukrinform.ua/rubric-economy/2827794-naftogaz-vimagae-arestu-aktiviv-gazpromu-u-latvii.html">Укрінформ</a>".</p>
      <p>"5 листопада 2019 року ПАТ "Газпром" стало відомо, що НАК "Нафтогаз України" подала клопотання до суду Відземського передмістя м. Рига (Латвія) про визнання і приведення у виконання на території Латвії рішення Стокгольмського арбітражу за транзитним спором від 28 лютого 2018 року, а також про вжиття забезпечувальних заходів", – зазначили у повідомленні.</p>
      <p>У "Газпромі" підкреслили, що засідання суду за цим клопотанням заплановано на кінець квітня 2020 року. "Газпром" вивчає можливості щодо захисту своїх інтересів</p>
      <blockquote>Нагадаємо, виконавчий директор НАК "Нафтогаз України" <a href="https://www.5.ua/ekonomika/blakytne-palyvo-zamist-hroshei-naftohaz-hotovyi-pryiniaty-kompensatsiiu-za-borh-vid-hazpromu-203442.html">Юрій Вітренко повідомив, що "Нафтогаз" готовий прийняти від російського ПАТ "Газпром"</a> газ у рахунок боргу російської компанії на суму 3 млрд дол., який виник відповідно до рішення Стокгольмського арбітражу.</blockquote>
    </article>
  </body>
</html>