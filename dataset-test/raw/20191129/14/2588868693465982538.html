<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1170390/madari-objavili-tunely-ktorymi-migranti-prichadzali-do-europskej-unie.html"/>
    <meta property="og:site_name" content="TA3.com"/>
    <meta property="article:published_time" content="2019-11-29T14:07:00+00:00"/>
    <meta property="og:title" content="Maďari objavili tunely, ktorými migranti prichádzali do Európskej únie"/>
    <meta property="og:description" content="Maďarská polícia objavila dva tunely používané migrantmi na to, aby sa dostali do krajiny zo susedného Srbska. Informovalo o tom policajné veliteľstvo."/>
  </head>
  <body>
    <article>
      <h1>Maďari objavili tunely, ktorými migranti prichádzali do Európskej únie</h1>
      <h2>Maďarská polícia objavila dva tunely používané migrantmi na to, aby sa dostali do krajiny zo susedného Srbska. Informovalo o tom policajné veliteľstvo.</h2>
      <address>
        <time datetime="2019-11-29T14:07:00+00:00">29 Nov 2019, 14:07</time>
      </address>
      <p>Jeden z tunelov našli v južnej obci Ásotthalom, kde zároveň zadržali 44 migrantov, ktorí práve riskantný priechod využili. Druhý tunel v obci Csikéria bol dlhý 21,7 metra, žiadni migranti však cezeň neprechádzali. Polícia uviedla, že oba tunely objavila onedlho po ich dobudovaní a opäť ich zasypala.</p>
      <p>
        <a href="https://twitter.com/ako_washio/status/1200366679143931905">https://twitter.com/ako_washio/status/1200366679143931905</a>
      </p>
      <p>V roku 2015, keď migračná kríza kulminovala, Maďarsko postavilo na svojich južných hraniciach plot s ostnatým drôtom, aby zastavilo prílev ľudí, prevažne z Blízkeho východu a Ázie, ktorí smerovali na ceste za lepším životom do západnej Európy.</p>
    </article>
  </body>
</html>