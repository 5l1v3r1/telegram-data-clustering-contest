<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/traian-basescu-alegeri-locale-2020-pmp-alianta-pnl-usr-308297.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T14:44:09+00:00"/>
    <meta property="og:title" content="Traian Băsescu, despre localele din 2020: ”PMP nu are alt drum decât cel al alianţelor cu PNL și USR”"/>
    <meta property="og:description" content="Fostul președinte Traian Băsescu le-a transmis vineri membrilor Colegiului Național al PMP că, în perpectiva alegerilor locale de anul viitor, partidul &quot;nu are alt drum decât cel al alianţelor&quot; cu PNL şi USR,..."/>
  </head>
  <body>
    <article>
      <h1>Traian Băsescu, despre localele din 2020: ”PMP nu are alt drum decât cel al alianţelor cu PNL și USR”</h1>
      <address><time datetime="2019-11-29T14:44:09+00:00">29 Nov 2019, 14:44</time> by <a rel="author">Redacția B1.ro</a></address>
      <p>Fostul președinte Traian Băsescu le-a transmis vineri membrilor Colegiului Național al <a href="https://www.b1.ro/tag/pmp-127908.html">PMP</a> că, în perpectiva alegerilor locale de anul viitor, partidul "nu are alt drum decât cel al alianţelor" cu <a href="https://www.b1.ro/tag/pnl-51744.html">PNL</a> şi <a href="https://www.b1.ro/tag/usr-115844.html">USR</a>, informează Agerpres.</p>
      <p>Europarlamentarul <a href="https://www.b1.ro/tag/pmp-127908.html">PMP</a> consideră că Executivul liberal nu va emite ordonanţa de urgenţă" pentru alegerea primarilor în două tururi, ceea ce impune necesitatea unor alianțe. </p>
      <p>"Până la alegeri toţi spunem poveşti, dar asta cu numărul de voturi băgate în urnă e cea mai precisă măsurătoare a progresului. Altfel, suntem la al patrulea rând de alegeri la care trecem pragul, şi a venit momentul să ne mişcăm mai sus de prag. Vin alegerile locale, aici nu veţi avea alt drum decât cel al alianţelor. Pentru că dacă nu se modifică legea alegerilor locale, ar însemna să lăsăm administraţiile locale în continuare în mâna PSD-ului, şi atunci ceea ce s-ar face în turul doi (...) trebuie să faceţi înainte de turul întâi. Şi eu vă recomand ca toţi să vă deschideţi organizaţiile locale către alianţe cu liberalii şi cu <a href="https://www.b1.ro/tag/usr-115844.html">USR</a>-ul, n-aş vrea să aud de alt tip de alianţe şi v-aţi şi compromite", a declarat Traian Băsescu, vineri, la Colegiul Naţional al <a href="https://www.b1.ro/tag/pmp-127908.html">PMP</a>, organizat la Sinaia. </p>
    </article>
  </body>
</html>