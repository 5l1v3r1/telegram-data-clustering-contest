<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/navkolo-novogo-movnogo-ombudsmena-rozgorivsya-guchnyj-skandal-cherez-seks-domagannya/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T14:35:46+00:00"/>
    <meta property="og:title" content="Навколо нового мовного омбудсмена розгорівся гучний скандал через секс-домагання"/>
    <meta property="og:description" content="Тетяна Монахова, яку призначили на посаду уповноваженого із захисту державної мови, потрапила в гучний скандал - вона покривала домагання до студентів Чорноморського національного університету імені Петра Могили."/>
  </head>
  <body>
    <article>
      <h1>Навколо нового мовного омбудсмена розгорівся гучний скандал через секс-домагання</h1>
      <h2>Кандидатуру на посаду уповноваженого із захисту державної мови внесло на розгляд Кабінету міністрів Міністерство культури, молоді та спорту</h2>
      <address>
        <time datetime="2019-11-29T14:35:46+00:00">29 Nov 2019, 14:35</time>
      </address>
      <p><a href="https://narodna-pravda.ua/2019/11/27/kabmin-pryznachyv-upovnovazhenogo-iz-zahystu-ukrayinskoyi-movy-shho-pro-neyi-vidomo/">Тетяна Монахова, яку призначили на посаду уповноваженого із захисту державної мови</a>, потрапила в гучний скандал – вона покривала домагання до студентів Чорноморського національного університету імені Петра Могили.</p>
      <p>Loading...</p>
      <p>Як передає НАРОДНА ПРАВДА, подробиці повідомляє видання “<a href="https://shipovnik.ua/novosti/novonaznachennyy-ombudsmen-po-ukrainskomu-yazyku-monakhova-ranee-shantazhirovala-studentku-nikolaevskoy-mogilyanki-i-pokryvala-domogatelstva-prepodavatelya">Шиповник</a>“.</p>
      <p>Автор статті пояснює, що в 2018 році позаштатна журналістка видання, яка в той момент отримувала освіту в цьому університеті, почала готувати матеріал про викладача, на якого неодноразово надходили скарги і звинувачення у некоректній поведінці від студенток. У той час, коли у журналістки вже була зібрана певна інформація, їй зателефонувала завідуюча кафедрою журналістики Тетяна Монахова і почала її шантажувати — викладач заявила, що в разі публікації матеріалу студентці не видадуть диплом.</p>
      <p>“Коли я ще вчилася, до нас прийшов цей викладач і вже з першої лекції він розповідав про сексуальні підтексти, і що з ним багато студентів судилися, але жоден суд не програв. Дівчатка розповідали, що він одну за коліно чіпав. Я нічого не бачила, тільки розповіді дівчаток чула, оскільки я на заліки не потрапляла. Коли я почала шукати інформацію, щоб написати про це матеріал, то попросила одну студентку з курсу мені допомогти – записати на диктофон, як вони здають залік. Однією з дівчат він сказав, що «хабарі бере виключно натурою». У деяких були різні листування з ним, де він писав «подяки» і робив різного роду натяки. Тоді Тетяна Монахова зателефонувала мені і сказала, якщо матеріал буде стояти на сайті, то в першу чергу дістанеться мені. Ще мені дзвонила викладач з кафедри журналістики і сказала, що я хороша дівчинка і робити цього не буду. Але вона не загрожувала, а намагалася зупинити мене. Мені дзвонили одногрупники – вони просили мене дати їм можливість отримати диплом, дати їм закінчити університет, – розповідає журналістка.</p>
      <p>Видання також опублікувало запис розмови студентки з Тетяною Монаховою. З розмови стає зрозуміло, що Монахова не хотіла виносити сміття з хати. Вона стверджує, що вирішила конфліктну ситуацію, дозволивши студентам не здавати цьому вчителеві предмет. Вона також натякає, що якщо історію опублікують, студентка може отримати диплом:</p>
      <p>“Я розумію, що може бути редакції це цікаво, або вам може бути цікаво. Наслідки можуть бути неприємними. У нас рік акредитації … Ви хочете  взагалі отримати диплом? Якщо зараз будуть якісь брудні публікації, спрямовані проти Могилянки, ви диплом не отримаєте. Ми з вами в одній упряжці, а конфліктну ситуацію я розрулила, поговорила з усіма учасниками”.</p>
      <figure>
        <iframe src="https://www.youtube.com/embed/AAYWg5MlKUk" width="1040" height="585" data-service="Youtube" scrolling="no"/>
      </figure>
      <p>Нагадаємо, уповноважений президента України з прав дітей та його двоє синів <a href="https://narodna-pravda.ua/2019/11/28/dtp-z-kuleboyu-u-spravi-stavsya-neochikuvanyj-povorot/">Микола Кулеба, який напередодні потрапив у ДТП, опублікував у себе в Facebook спільне фото з водієм мікроавтобуса, який постраждав за його вини.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>