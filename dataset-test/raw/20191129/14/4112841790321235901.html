<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77876-Madari-nebudu-na-Eurovizii-Dovodom-je-ze-je-sutaz-podla-nich-plna-homosexuality"/>
    <meta property="og:site_name" content="REFRESHER"/>
    <meta property="article:published_time" content="2019-11-29T14:16:00+00:00"/>
    <meta property="og:title" content="Maďari nebudú na Eurovízii. Dôvodom je, že je súťaž podľa nich plná homosexuality"/>
    <meta property="og:description" content="Naši južní susedia nebudú mať reprezentantov v obľúbenej speváckej súťaži."/>
  </head>
  <body>
    <article>
      <h1>Maďari nebudú na Eurovízii. Dôvodom je, že je súťaž podľa nich plná homosexuality</h1>
      <address><time datetime="2019-11-29T14:16:00+00:00">29 Nov 2019, 14:16</time> by <a rel="author">Vladimír Mičuda</a></address>
      <p>
        <b>Naši južní susedia nebudú mať reprezentantov v obľúbenej speváckej súťaži.</b>
      </p>
      <p>Maďarsko sa svojou politikou čoraz viac a viac vzďaľuje „kolegom“ v Európskej únii, a to v mnohých smeroch. Dôkazom toho je aj fakt, že v populárnej speváckej súťaži Eurovision Song Contest 2020 neuvidíme maďarské zastúpenie. Dôvod ťa zrejme zarazí – vraj je Eurovízia príliš homosexuálna pre pravicovú vládu, píše <a href="https://www.independent.co.uk/news/world/europe/hungary-eurovision-song-contest-gay-homophobia-lgbt-viktor-orban-a9221321.html">The Independent</a>.</p>
      <p>Oficiálny dôvod krajina ale neuviedla, no tamojšie provládne verejnoprávne média informovali, že súťaž až príliš odkazuje na LGBTI komunitu. Televízny komentátor  András Bencsik povedal, že neúčasť v súťaži prospeje duševnému zdraviu národa.</p>
      <figure>
        <img src="https://i.refresher.sk/public/vladimir-micuda/ostatne/Conchita_91-1200x900.jpg"/>
        <figcaption>
          <cite>https://www.eurovisionary.com/?attachment_id=132761</cite>
        </figcaption>
      </figure>
      <p>Rozhodnutie Maďarska nezúčastniť sa akcie bolo potvrdené minulý týždeň, keď bol uverejnený zoznam konkurenčných krajín. <i>„Vítam toto rozhodnutie, keď sa na to pozrieme z hľadiska duševného zdravia. Maďarsko sa nezúčastní homosexuálnej flotily, na ktorú sa táto medzinárodná súťaž piesní obmedzila,“</i> povedal Bencsik.</p>
      <related>
        <a href="https://refresher.sk/77590-Dobri-chlapci-mali-problem-s-alkoholom-aj-drogami-dnes-ziju-ine-zivoty-20-zaujimavosti-o-Moja-Rec-ktore-si-mozno-nevedel"/>
      </related>
      <p><i>„Veľa ľudí si myslí, že je to niečo pre divákov pod 18 rokov, ale v tomto prípade dochádza k ničeniu verejného vkusu – kričiacimi transvestitmi a fúzatými ženami,“</i> dodal. Maďarsko naposledy v súťaži chýbalo v roku 2010.</p>
      <p>Hlavne posledné roky v Maďarsku silnejú homofóbne reči, ktoré šíri predovšetkým vládna strana Fidesz Viktora Orbána. Ten pravidelne útočí na „liberálnu demokraciu“ a maďarskí novinári majú problém písať slobodne. Provládne médiá dostávajú milióny, kritických novinárov kontrolujú policajti, píše <a href="https://dennikn.sk/1654960/toto-sa-moze-stat-aj-vam-madarsky-novinar-opisal-zufaly-stav-slobody-slova-vo-svojej-krajine/">Denník N</a>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>