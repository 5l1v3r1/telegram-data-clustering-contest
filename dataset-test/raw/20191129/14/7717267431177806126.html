<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/episodia-stin-athina-metaxi-fititon-ke-mat-sti-sinodo-pritaneon"/>
    <meta property="og:site_name" content="Voria.gr"/>
    <meta property="article:published_time" content="2019-11-29T14:13:00+00:00"/>
    <meta property="og:title" content="ΕΠΕΙΣΟΔΙΑ ΣΤΗΝ ΑΘΗΝΑ ΜΕΤΑΞΥ ΦΟΙΤΗΤΩΝ ΚΑΙ ΜΑΤ ΣΤΗ ΣΥΝΟΔΟ ΠΡΥΤΑΝΕΩΝ"/>
    <meta property="og:description" content="Κατά τη διάρκεια των επεισοδίων στην Αθήνα οι αστυνομικοί προχώρησαν στη ρίψη χημικών, ενώ ένας φοιτητής τραυματίστηκε στο κεφάλι."/>
  </head>
  <body>
    <article>
      <h1>ΕΠΕΙΣΟΔΙΑ ΣΤΗΝ ΑΘΗΝΑ ΜΕΤΑΞΥ ΦΟΙΤΗΤΩΝ ΚΑΙ ΜΑΤ ΣΤΗ ΣΥΝΟΔΟ ΠΡΥΤΑΝΕΩΝ</h1>
      <h2>Κατά τη διάρκεια των επεισοδίων στην Αθήνα οι αστυνομικοί προχώρησαν στη ρίψη χημικών, ενώ ένας φοιτητής τραυματίστηκε στο κεφάλι.</h2>
      <address><time datetime="2019-11-29T14:13:00+00:00">29 Nov 2019, 14:13</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p><b>Επεισόδια</b> σημειώθηκαν το μεσημέρι της Παρασκευής στο Καβούρι, κατά τη διάρκεια συγκέντρωσης διαμαρτυρίας <b>φοιτητών</b>, με αφορμή τη σύνοδο των Πρυτάνεων, η οποία βρίσκεται σε εξέλιξη σε ξενοδοχείο της περιοχής.<br/><br/>Διαδηλωτές προσπάθησαν να προσεγγίσουν το ξενοδοχείο όπου πραγματοποιούνταν η σύνοδος των Πρυτάνεων. Δυνάμεις των ΜΑΤ προσπάθησαν να τους απωθήσουν, με αποτέλεσμα να ανάψουν τα αίματα και να υπάρξουν συμπλοκές. </p>
      <p>Κατά τη διάρκεια των επεισοδίων οι αστυνομικοί προχώρησαν στη ρίψη χημικών, ενώ ένας φοιτητής τραυματίστηκε στο κεφάλι. <br/><br/>«Η σύνοδος των Πρυτάνεων οφείλει να πάρει θέση για την καταστολή, τη βία και την καταπάταση του πανεπιστημιακού ασύλου. Οφείλει να καταδικάσει τα γεγονότα, όπου οι αστυνομικές δυνάμεις χτυπούν φοιτητές. Δεν είναι δυνατόν να μεταφέρουμε τα αιτήματά μας σήμερα εδώ και η απάντηση που παίρνουμε είναι να έχουμε τέσσερις συμφοιτητές μας στο νοσοκομείο με ανοιγμένα κεφάλια»., δήλωσε χαρακτηριστικά φοιτήτρια.</p>
      <p>Από την πλευρά του ο αντιπρύτανης του ΕΚΠΑ απηύθυνε στους φοιτητές πρόσκληση για συζήτηση.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/nea-diamartiria-simera-to-proi-fititon-sti-thessaloniki"/>
        <a href="https://www.voria.gr/article/mate-i-fitites-tou-apth-klinoun-tin-porta-ston-ratsismo"/>
        <a href="https://www.voria.gr/article/thessaloniki-epichirimatias-vinteoskopouse-me-krifi-kamera-fititria"/>
        <a href="https://www.voria.gr/article/diamartiria-fititon-gia-ton-oasth--ekriktiki-i-katastasi-sto-52-vid"/>
        <a href="https://www.voria.gr/article/piran-to-chriso-se-diagonismo-viologias-fitites-tou-apth"/>
        <a href="https://www.voria.gr/article/poria-ekpedeftikon-ke-fititon-sto-kentro-tis-thessalonikis-vid"/>
      </related>
    </article>
  </body>
</html>