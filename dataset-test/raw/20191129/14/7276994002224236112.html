<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.glamour.nl/fun/feel-good/a30055523/sparen-spenden-mondhygieniste-francesca/"/>
    <meta property="og:site_name" content="Glamour"/>
    <meta property="article:published_time" content="2019-11-29T14:12:00+00:00"/>
    <meta property="og:title" content="‘Ik kan niet wachten tot de grote-mensenkeuken à 12.000 euro er staat’"/>
    <meta property="og:description" content="‘Ik kan niet wachten tot de grote-mensenkeuken à 12.000 euro er staat’"/>
  </head>
  <body>
    <article>
      <h1>‘Ik kan niet wachten tot de grote-mensenkeuken à 12.000 euro er staat’</h1>
      <h2>‘Ik kan niet wachten tot de grote-mensenkeuken à 12.000 euro er staat’</h2>
      <address><time datetime="2019-11-29T14:12:00+00:00">29 Nov 2019, 14:12</time> by <a rel="author">Gina Pesulima</a></address>
      <p>Sparen of spenderen, een streng budgetbeleid of neem je het niet zo nauw met je financiën? In deze rubriek doen mensen een boekje open over hun geldzaken. Deze keer: freelance mondhygiënist <b>Fransisca Leutscher.</b></p>
      <h3>Klusjes en karweitjes doen voor geld</h3>
      <p>“Ik kom uit een groot, hecht gezin, en we hadden het financieel goed. Maar dat betekende niet dat ik alles kreeg wat ik vroeg. Ik deed klusjes en karweitjes voor geld. <b>Werken in de tuin</b>, boodschappen halen, de afwas: álles om die <b>Nintendo DS</b> te kunnen kopen. Zo leerde ik geld te waarderen en ermee om te gaan. Dat laatste zie ik terug in de voorlopige aanslag van mijn inkomstenbelasting – die ik elke maand trouw betaal. Dan hoef ik aan het einde van het jaar tenminste niet in een keer duizenden euro’s te betalen. Opluchting!”</p>
      <h3>Een grote-mensenkeuken aanschaffen</h3>
      <p>“Mijn vriend en ik houden van uren kokkerellen, lekker eten en alle gezelligheid die daarbij komt kijken. De huidige keuken heeft z’n beste tijd gehad. We kunnen niet wachten totdat de grotemensen-keuken à 12.000 euro er staat en we vrienden kunnen uitnodigen voor etentjes bij ons thuis. Tot die tijd eet ik vaak buiten de deur, gelukkig mag ik altijd aanschuiven bij <b>Salmuera </b>of <b>Roses by Sal</b> – de <b>Amsterdamse</b> <b>restaurants</b> van mijn vriend en zijn broer.”</p>
      <h3>Pensioen opbouwen als zzp’er</h3>
      <p>“Ik bouw als zzp’er geen pensioen op. Ik maak dan ook gebruik van <b>Bright Pensioen</b>, waaraan ik elke maand 250 euro afdraag. Daarbij zet ik 250 euro per maand opzij voor eventuele onvoorziene kosten én gaat er maandelijks zo’n 250 euro naar mijn arbeidsongeschiktheidsverzekering. Hoge ‘spaarlasten’, maar liever nu mijn zaakjes op orde, dan dat ik later in de problemen kom.”</p>
      <h3>Geld besparen: slimmer boodschappen doen</h3>
      <p>“Ik suck in boodschappen doen! Ik maak geen lijstjes. Dus: ik koop altijd te veel. Waardoor ik eten weggooi. Zonde! En ik vergeet altijd dat product dat ik juist wel nodig heb. Ik geef 250 tot 300 euro per maand uit aan boodschappen, inclusief schoonmaakspullen en koffie/ontbijtjes onderweg naar werk. Belachelijk veel! Een gemeenschappelijke rekening voor de boodschappen én gerichter inslaan zijn de oplossing, gok ik.”</p>
      <h3>Dit zijn de maandlasten van freelance mondhygiëniste Fransisca</h3>
      <p><b>Wie</b> Fransisca Leutscher (27) <br/><b>Beroep</b> freelance mondhygiënist <br/><b>Salaris</b> € 3500 netto <br/><b>Woont</b> samen in <b>Amsterdam </b>met haar vriend <br/><b>Huur</b> betaalt € 600 per maand aan haar vriend (ze wonen in zijn koophuis) <br/><b>Huishoudpotje</b> € 950 tot € 1000: zorgkosten, telefoonabonnement, sportabonnement, boodschappen, pensioen, arbeidsongeschiktheidsverzekering (G/W/L en <b>internet</b> betaalt haar vriend) <br/><b>Beauty</b> <b>en</b> <b>kleding</b>€ 150 <br/><b>Sparen</b> € 250 <br/><b>Etentjes</b> € 300 <br/><b>Goede</b> <b>doelen</b> € 50 per jaar (dit zijn eenmalige giften, verspreid over het jaar)</p>
      <h3>Glamour's Weekly Favorites</h3>
      <figure>
        <img src="https://hips.hearstapps.com/hmg-prod.s3.amazonaws.com/images/glamour-weekly-favorites13-1574930851.jpg?crop=1xw:1xh;center,top&amp;resize=768:*"/>
      </figure>
      <p>Baum und Pferdgarten</p>
      <p>
        <a href="https://www.debijenkorf.nl/baum-und-pferdgarten-celine-fijngebreid-vest-in-wolblend-1057030011-105703001130000?ref=%2Fnet-binnen%2Fdamesmode%2Fkleding%3Fpage%3D2">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/glamour-weekly-favorites14-1574930851.jpg?crop=1xw:1xh;center,top&amp;resize=768:*"/>
      </figure>
      <p>Vanilia</p>
      <p>
        <a href="https://www.debijenkorf.nl/vanilia-high-waist-tapered-fit-cropped-broek-van-imitatieleer-5490013517-549001351700000?ref=%2Fnet-binnen%2Fdamesmode%2Fkleding">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/glamour-weekly-favorites15-1574930851.jpg?crop=1xw:1xh;center,top&amp;resize=768:*"/>
      </figure>
      <p>New Balance</p>
      <p>
        <a href="https://www.debijenkorf.nl/new-balance-wl574-sneaker-met-suede-details-3436030005-343603000515360?ref=%2Fnet-binnen%2Fdamesmode%2Fschoenen%3Fpage%3D2">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/glamour-weekly-favorites16-1574930851.jpg?crop=1xw:1xh;center,top&amp;resize=768:*"/>
      </figure>
      <p>Ania Haie</p>
      <p>
        <a href="https://www.debijenkorf.nl/ania-haie-swirl-nexus-oorbellen-van-zilver-met-14k-goud-verguld-3919090441-391909044100000?ref=%2Fnet-binnen%2Fdamesmode%2Faccessoires%2Fsieraden%3Fpage%3D3">SHOP</a>
      </p>
      <related>
        <a href="https://www.glamour.nl/beauty-body/body/a30046851/kylie-jenner-plastische-chirurgie/"/>
        <a href="https://www.glamour.nl/nieuws/films-series-tv/a29991980/love-island-luca-mac-pittige-dilemmas/"/>
        <a href="https://www.glamour.nl/nieuws/celebs/a30015050/kim-feenstra-taboe-vruchtbaarheid/"/>
      </related>
    </article>
  </body>
</html>