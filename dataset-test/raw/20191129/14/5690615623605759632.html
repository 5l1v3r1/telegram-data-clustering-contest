<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838569-u-kharkovi-pobili-divchinu-napadnikiv-shukayut"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T14:44:00+00:00"/>
    <meta property="og:title" content="У Харкові побили дівчину, нападників шукають"/>
    <meta property="og:description" content="КИЇВ. 29 листопада. УНН. Правоохоронці встановлюють осіб, причетних до побиття дівчини у Шевченківському районі Харкова. Про це УНН повідомили у відділі …"/>
  </head>
  <body>
    <article>
      <h1>У Харкові побили дівчину, нападників шукають</h1>
      <address><time datetime="2019-11-29T14:44:00+00:00">29 Nov 2019, 14:44</time> by <a rel="author">Роман Рудський</a></address>
      <p><b>КИЇВ. 29 листопада. УНН. </b>Правоохоронці встановлюють осіб, причетних до побиття дівчини у Шевченківському районі Харкова. Про це <b>УНН</b> повідомили у відділі комунікації ГУНП у Харківській області.</p>
      <p>Так, 28 листопада в мережі Інтернет з’явилося відео, на якому невідомі знущаються та б’ють дівчину.</p>
      <p>29 листопада працівники Шевченківського відділу поліції внесли інформацію з даного приводу до Єдиного обліку.</p>
      <p>Наразі слідчим відкрито кримінальне провадження за ч. 2 ст. 296 (хуліганство) Кримінального кодексу України.</p>
      <p>Поліцією проводиться перевірка. Встановлюються всі обставини та особи, причетні до події.</p>
      <p>Нагадаємо, на Черкащині невідомі <a href="https://www.unn.com.ua/uk/exclusive/1838079-na-cherkaschini-nevidomi-pobili-cholovika-ta-vidibrali-u-nogo-tsentner-gorikhiv">побили чоловіка</a> та відібрали у нього центнер горіхів.</p>
    </article>
  </body>
</html>