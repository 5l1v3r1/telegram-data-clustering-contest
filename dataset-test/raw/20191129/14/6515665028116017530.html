<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3366801/severina-napisala-otvoreno-pismo-sinu-znas-to-su-samo-papiri-koje-je-neko-napisao-oprosti-im-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-29T14:11:00+00:00"/>
    <meta property="og:title" content="SEVERINA NAPISALA POTRESNO OTVORENO PISMO SINU! Znaš, to su samo PAPIRI koje je neko napisao, OPROSTI IM (FOTO)"/>
    <meta property="og:description" content="Severina Kojić se oglasila na Instagramu povodom presude koja je donešena i na osnovu koje je starateljstvo nad njenim sinom Aleksandrom dodeljeno Milanu Popoviću.Pevačica je ispod objave na kojoj je njena fotografija sa sinom napisala dirljiv tekst i konačno ..."/>
  </head>
  <body>
    <article>
      <h6 class="kicker">OGROMNA BOL</h6>
      <h1>SEVERINA NAPISALA POTRESNO OTVORENO PISMO SINU! Znaš, to su samo PAPIRI koje je neko napisao, OPROSTI IM (FOTO)</h1>
      <address>
        <time datetime="2019-11-29T14:11:00+00:00">29 Nov 2019, 14:11</time>
      </address>
      <p><a href="https://www.kurir.rs/tag/348633/severina-kojic">Severina Kojić</a> se oglasila na Instagramu povodom presude koja je donešena i na osnovu koje je starateljstvo nad njenim sinom Aleksandrom dodeljeno <a href="https://www.kurir.rs/tag/39618/milan-popovic">Milanu Popoviću</a>.</p>
      <p>Pevačica je ispod objave na kojoj je njena fotografija sa sinom napisala dirljiv tekst i konačno olakšala dušu povodom teške situacije koja ju je zadesila.</p>
      <slideshow>
        <figure>
          <img src="https://www.kurir.rs/data/images/2019/11/29/14/2069527_screenshot-14_ff.jpg"/>
          <figcaption>
            <cite>FOTO: Printscreen Instagram</cite>
          </figcaption>
        </figure>
        <figure>
          <img src="https://www.kurir.rs/data/images/2019/11/29/14/2069525_screenshot-13_ff.jpg"/>
          <figcaption>
            <cite>FOTO: Printscreen Instagram</cite>
          </figcaption>
        </figure>
      </slideshow>
      <p>"Znaš sine, to su samo neki papiri koje je neko ispisao i postoje neka slova koja je neko natipkao u reči, koja ne vrede za nas dvoje. Oduzeli su nas jedno od drugog fizički, ali to je sve što su mogli. Nakon 7 ipo godina sada su mi dali da te viđam 88 sati mesečno. Hej, pa to je ipak 88 sati. Mogli su i manje, sve su mogli i sve su napravili da nas povrede. Ali, znaš šta sve mi možemo, ti i ja s 88 sati? Možemo čuda. Dali su mi da dvaput mesečno mogu prespavati sa tobom i uspavati te.... Hej, koliko se mi možemo ispričati za te dve večeri, oni ne mogu ni zamisliti. Sve druge večeri mama će te zamišljati. Jer ti se pretvaraš u svaku moju misao i svaka moja misao se pretvara u tebe. Mogu mi te neki strani ljudi zabraniti, ali mi ne mogu zabraniti da te volim, da mislim na tebe svaku sekundu. Ovo je, sine, samo ružan san i mama obećava da ćemo se brzo probuditi. Opet ćemo se mi uspavljivatI svako veče, a o tome će odlučiti "gospodin vreme". Dotad, mama je uvek uz tebe i ovo će brzo proći, sine. Oprosti što ti nisam stigla ni objasniti šta se juče dogodilo, imali smo puno važnijih stvari... Gledali smo "Toy story 4", pa smo pekli palačinke, pa smo se igrali zoološkog... Nije bilo vremena za tugu, ni za objašnjenje... Morala sam te odvesti... Išli smo sa osmehom. Te čudne reči koje postoje samo na papiru, ali ne i u stvarnosti, napisala je jedna teta koja ne zna ko smo mi i koja se igra s nama... Teta je na višem nivou igrice. Uvela je nova pravila u igricu zvanu "hrvatsko pravosuđe". Mi samo nismo ovo ni slutili, nismo znali pravila. To su njena pravila, njihova, ne naša. Samo ti meni budi dobro i sve će biti dobro. Mama je dobro, Robine moj, tvoj Betmen te čeka. I Oprosti im sine, jer stvarno ne znaju šta čine....", napisala je pevačica.</p>
      <p>Mnogi su ostali u suzama nakon čitanja emotivne poruke, a Severini ne prestaju da pristižu komentari razumevanja i podrške.</p>
      <slideshow>
        <figure>
          <img src="https://www.kurir.rs/data/images/2019/11/29/14/2069527_screenshot-14_ff.jpg"/>
          <figcaption>
            <cite>FOTO: Printscreen Instagram</cite>
          </figcaption>
        </figure>
        <figure>
          <img src="https://www.kurir.rs/data/images/2019/11/29/14/2069525_screenshot-13_ff.jpg"/>
          <figcaption>
            <cite>FOTO: Printscreen Instagram</cite>
          </figcaption>
        </figure>
      </slideshow>
      <related>
        <h4>NE PROPUSTITE</h4>
        <a href="https://www.kurir.rs/stars/3366737/prva-ispovest-severine-posle-porodjaja-milan-i-ja-se-volimo-i-svadjamo-evo-kako-je-krila-stomacic-i-sta-je-jos-otkrila"/>
        <a href="https://www.kurir.rs/stars/3366685/zlocin-je-posle-7godina-oduzeti-majci-dete-deda-keba-tuguje-za-aleksandrom-a-snajki-severini-dao-podrsku-video"/>
        <a href="https://www.kurir.rs/stars/3366613/celi-zivot-je-samo-htela-da-rodi-dete-a-sad-ga-je-morala-predati-pogledajte-kako-je-severina-sina-odvela-ocu-video"/>
        <a href="https://www.kurir.rs/stars/3366507/severina-nije-sama-odvela-sina-milanu-veceras-se-dovezla-do-njegove-kuce-a-on-joj-nije-ispunio-poslednju-molbu"/>
      </related>
    </article>
  </body>
</html>