<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/464006/%E0%A6%A2%E0%A6%BE%E0%A6%AC%E0%A6%BF%E0%A6%B0-%E0%A6%85%E0%A6%A7%E0%A6%BF%E0%A6%AD%E0%A7%81%E0%A6%95%E0%A7%8D%E0%A6%A4-%E0%A7%AD-%E0%A6%95%E0%A6%B2%E0%A7%87%E0%A6%9C%E0%A7%87%E0%A6%B0-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A6%85%E0%A6%A8%E0%A7%81%E0%A6%B7%E0%A7%8D%E0%A6%A0%E0%A6%BF%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-29T14:53:00+00:00"/>
    <meta property="og:title" content="ঢাবির অধিভুক্ত ৭ কলেজের ভর্তি পরীক্ষা অনুষ্ঠিত"/>
    <meta property="og:description" content="অনলাইন রিপোর্টার ॥ ঢাকা বিশ্ববিদ্যালয়ে অধিভুক্ত সরকারি সাত কলেজের কলা ও সামাজিক বিজ্ঞান ইউনিটের ২০১৯-২০২০ শিক্ষাবর্ষের ১ম বর্ষ স্নাতক (সম্মান) শ্রেণির ভর্তি পরীক্ষা অনুষ্ঠিত হয়েছে। শুক্রবার সকাল ১০টা ১১টা পর্যন্ত ভর্তি পরীক্ষাটি সাত কলেজের কেন্দ্রে অনুষ্ঠিত হয়। সোয়া ১০টায় ঢাকা বিশ্ববিদ্যালয়ের উপাচার্য অধ্যাপক মো. আখতারুজ্জামান ইডেন কলেজ ..."/>
  </head>
  <body>
    <article>
      <h1>ঢাবির অধিভুক্ত ৭ কলেজের ভর্তি পরীক্ষা অনুষ্ঠিত</h1>
      <address>
        <time datetime="2019-11-29T14:53:00+00:00">29 Nov 2019, 14:53</time>
      </address>
      <figure>
        <img src="http://www.dailyjanakantha.com/files/201911/1575042786_31.jpg"/>
      </figure>
      <p>অনলাইন রিপোর্টার ॥ ঢাকা বিশ্ববিদ্যালয়ে অধিভুক্ত সরকারি সাত কলেজের কলা ও সামাজিক বিজ্ঞান ইউনিটের ২০১৯-২০২০ শিক্ষাবর্ষের ১ম বর্ষ স্নাতক (সম্মান) শ্রেণির ভর্তি পরীক্ষা অনুষ্ঠিত হয়েছে।</p>
      <p>শুক্রবার সকাল ১০টা ১১টা পর্যন্ত ভর্তি পরীক্ষাটি সাত কলেজের কেন্দ্রে অনুষ্ঠিত হয়।</p>
      <p>সোয়া ১০টায় ঢাকা বিশ্ববিদ্যালয়ের উপাচার্য অধ্যাপক মো. আখতারুজ্জামান ইডেন কলেজ কেন্দ্র পরিদর্শন করেন। এসময় কলা ও সামাজিক বিজ্ঞান ইউনিট ভর্তি পরীক্ষার প্রধান সমন্বয়কারী ও কলা অনুষদের ডিন অধ্যাপক আবু মো. দেলোয়ার হোসেন, উপ-উপাচার্য (প্রশাসন) অধ্যাপক মুহাম্মদ সামাদ, কোষাধ্যক্ষ অধ্যাপক মো. কামাল উদ্দীন উপস্থিত ছিলেন।</p>
      <p>কলা ও সামাজিক বিজ্ঞান ইউনিটে ১১ হাজার ৬৩০টি আসনের বিপরীতে ভর্তিচ্ছু আবেদনকারীর সংখ্যা ছিল ২০ হাজার ১৫০জন।</p>
      <p>ঢাকা বিশ্ববিদ্যালয় অধিভুক্ত সরকারি এই সাতটি কলেজ হলো- ঢাকা কলেজ, কবি নজরুল সরকারি কলেজ, ইডেন মহিলা কলেজ, বেগম বদরুন্নেছা সরকারি মহিলা কলেজ, সরকারি শহীদ সোহরাওয়ার্দী কলেজ, সরকারি বাঙলা কলেজ ও সরকারি তিতুমীর কলেজ।</p>
    </article>
  </body>
</html>