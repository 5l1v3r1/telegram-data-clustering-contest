<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.dziennik.pl/wydarzenia/artykuly/614159,kradziez-figurka-grob-8-letni-kacper-rodzice-apel-zwrot.html"/>
    <meta property="og:site_name" content="wiadomosci.dziennik.pl"/>
    <meta property="article:published_time" content="2019-11-29T14:20:00+00:00"/>
    <meta property="og:title" content="Ukradli figurkę z grobu 8-letniego Kacpra. Rodzice apelują o zwrot"/>
    <meta property="og:description" content="Tą kradzieżą poruszeni są mieszkańcy Nowego Dworu Mazowieckiego. Rodzice zmarłego 8-letniego Kacperka apelują o zwrot figurki kotka, którą nieznany sprawca ukradł z grobu ich synka."/>
  </head>
  <body>
    <article>
      <h1>Ukradli figurkę z grobu 8-letniego Kacpra. Rodzice apelują o zwrot</h1>
      <h2>Tą kradzieżą poruszeni są mieszkańcy Nowego Dworu Mazowieckiego. Rodzice zmarłego 8-letniego Kacperka apelują o zwrot figurki kotka, którą nieznany sprawca ukradł z grobu ich synka.</h2>
      <address>
        <time datetime="2019-11-29T14:20:00+00:00">29 Nov 2019, 14:20</time>
      </address>
      <figure>
        <img src="https://s8.dziennik.pl/pliki/1897000/1897378-shutterstock-66632428-900-666.jpg"/>
        <figcaption>/ Shutterstock</figcaption>
      </figure>
      <p>Redakcja Dziennik.pl</p>
      <p>Chłopiec zmarł 13 listopada po długiej walce z chorobą. Miał guza mózgu. <i>Kacperek był naszym Aniołkiem na ziemi, który budził w ludziach, to co w nich dobre. Nigdy nie zapomnimy tego wspaniałego <a href="https://kobieta.dziennik.pl/dziecko">dziecka</a> i mamy nadzieję ze teraz w radości może cieszyć się tym, że nic go już nie boli  </i>– czytamy na facebookowym profilu poświęconemu Kacperkowi.</p>
      <p>W trakcie swojej choroby Kacperek dostał kotka, do którego mocno się przywiązał. Jak powiedział PAP przyjaciel rodziny, przez ostatnie pół roku choroby, gdy chłopiec leżał w łóżku, jego ukochany zwierzak cały czas przy nim był i czuwał. Rodzice zamówili figurkę kotka i postawili na grobie 8-latka. Dla rodziny ma ona wartość sentymentalną.</p>
      <p>W nocy ze środy na czwartek nieznany sprawca zabrał figurkę. Rodzina apeluje, by o ją oddał. <i>Kochani zwracamy się z ogromną prośbą, może ktoś coś wie. W nocy 27 listopada z grobu naszego synka Kacperka został skradziony kotek. Prosimy o udostępnianie tej informacji. Dołączamy <a href="https://www.dziennik.pl/galerie">zdjęcie</a> kotka</i> - napisali <a href="https://www.dziennik.pl/tagi/rodzice">rodzice</a> na Facebooku.</p>
      <p>Kradzieżą poruszeni są mieszkańcy, którzy również apelują do złodzieja o oddanie figurki.</p>
    </article>
  </body>
</html>