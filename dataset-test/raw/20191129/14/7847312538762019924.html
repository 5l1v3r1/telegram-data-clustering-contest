<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/swiat/475320-atak-nozownika-w-sercu-londynu-wideo"/>
    <meta property="og:site_name" content="wPolityce.pl"/>
    <meta property="article:published_time" content="2019-11-29T14:39:38+00:00"/>
    <meta property="og:title" content="Atak nożownika w sercu Londynu! Policja otoczyła London Bridge. Nieoficjalnie: jedna osoba nie żyje, pięć zostało rannych"/>
    <meta property="og:description" content="Metropolitalna policja poinformowała, że prowadzi działania w związku z incydentem na Moście Londyńskim."/>
  </head>
  <body>
    <article>
      <h1>Atak nożownika w sercu Londynu! Policja otoczyła London Bridge. Nieoficjalnie: jedna osoba nie żyje, pięć zostało rannych</h1>
      <address><time datetime="2019-11-29T14:39:38+00:00">29 Nov 2019, 14:39</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Według niepotwierdzonych informacji co najmniej pięć osób odniosło obrażenia po ataku nożownika na London Bridge w stolicy Wielkiej Brytanii. Metropolitalna policja poinformowała, że prowadzi działania w związku z incydentem na Moście Londyńskim. Funkcjonariusze traktują całą sytuację jako mająca podłoże terrorystyczne.</b>
      </p>
      <p>Prawdopodobnie incydent zaczął się od bójki na moście, podczas której ktoś został dźgnięty nożem. Zarazem jednak świadkowie mówią o strzałach, które słyszeli. Nie wiadomo na razie, czy strzały padły w trakcie bójki, czy też po przybyciu na miejsce policji. Sky News podawała, że ofiara śmiertelna miała zostać zastrzelona przez funkcjonariuszy.</p>
      <p>London Bridge, który łączy finansową dzielnicę City z południowym brzegiem Tamizy, jest zamknięty dla ruchu. Na tym samym moście doszło w czerwcu 2017 r. do ataku terrorystycznego. Trzech zainspirowanych działalnością Państwa Islamskiego terrorystów rozjechało samochodem trzy osoby, a następnie w innym miejscu zaatakowali przechodniów nożami.</p>
      <figure>
        <iframe data-src="https://twitter.com/MetPoliceEvents/status/1200418083497762819" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/joebxggs/status/1200426301515083778" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/timtj/status/1200417020942192640" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/EgyptianPlayers/status/1200417492696477697" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AmandaHunter87/status/1200419495338266625" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Clarerobbo1000/status/1200420500834603008" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>wkt/TT/PAP/BBC/Daily Mail/Sky News</p>
    </article>
  </body>
</html>