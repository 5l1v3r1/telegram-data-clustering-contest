<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/studio-dn-kan-zlatan-ta-over-hela-hammarby/"/>
    <meta property="og:site_name" content="DN.SE"/>
    <meta property="article:published_time" content="2019-11-29T14:09:00+00:00"/>
    <meta property="og:title" content="Studio DN: Kan Zlatan ta över hela Hammarby?"/>
    <meta property="og:description" content="En av Sveriges främsta fotbollspelare genom tiderna köper in sig i Hammarby, historien om Europas mäktigaste politiker och irakisk försvarsminister i"/>
  </head>
  <body>
    <article>
      <h1>Studio DN: Kan Zlatan ta över hela Hammarby?</h1>
      <address><time datetime="2019-11-29T14:09:00+00:00">29 Nov 2019, 14:09</time> by <a rel="author" href="https://www.dn.se/av/augustin-erba/" target="_blank">Augustin Erba</a></address>
      <p>
        <b>Veckans Studio DN handlar om en av Sveriges främsta fotbollspelare genom tiderna som köper in sig i Hammarby, historien om Europas mäktigaste politiker och om en irakisk försvarsminister i svenskt blåsväder. Programledare: Amanda Lindholm<br/></b>
        <a href="https://embed.radioplay.io/?id=60973&amp;country_iso=se"> Länk till ljudspelare</a>
      </p>
      <p>I tysk press har hon gått under benämningen ”supermamman” och hon har lyft fram sina sju barn för att bygga karriären. Men Ursula von der Leyen är också läkaren och tidigare försvarsministern som nu erövrar EU:s högsta chefspost. DN:s EU-korrespondent <a href="https://www.dn.se/nyheter/varlden/hon-flydde-fran-baader-meinhof-ligan-nu-ar-hon-europas-maktigaste-politiker/">Pia Gripenberg berättar historien om EU-kommissionens nya ordförande</a>. </p>
      <p>Iraks försvarsminister Najah al-Shammari har under flera år levt tidvis i Sverige med dubbelt medborgarskap och som sjukskriven. Nu är frågan om allt har gått rätt till – DN:s faktakollsredaktör kan berätta vad det <a href="https://www.dn.se/nyheter/sverige/iraks-forsvarsminister-svensk-medborgare/">är vi vet och vad vi än så länge inte vet</a>. </p>
      <p>Zlatan Ibrahimovic har köpt en knapp fjärdedel av Hammarby Fotboll. Men hans inflytande blir formellt sett litet, och ”Bajen” lär inte få något nytt kapital. Värdet på den andel som Zlatan nu äger är enligt bolagets egen värdering dryga sju miljoner kronor. Men kan han köpa så mycket av Hammarby att han tar över helt? Malena Johansson på DN Sport ger svaret i veckans Studio DN. </p>
      <details>
        <summary>Fakta. Studio DN</summary>
        <p>Producent: Augustin Erba. </p>
        <p>Research: Sabina Marmullakaj. </p>
        <p>Teknik: Oliver Bergman, Bauer Media. </p>
      </details>
    </article>
  </body>
</html>