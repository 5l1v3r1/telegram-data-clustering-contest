<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/posol-ssha-v-yes-ne-zbirayetsya-yti-u-vidstavku-na-tli-zvinuvachen-v-domagannyah-331340_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="Посол США в ЄС не збирається йти у відставку на тлі звинувачень в домаганнях"/>
    <meta property="og:description" content="Сондленд переконує, що всі твердження про сексуальні домагання помилкові і узгоджені з політичною метою."/>
  </head>
  <body>
    <article>
      <h1>Посол США в ЄС не збирається йти у відставку на тлі звинувачень в домаганнях</h1>
      <h2>Сондленд переконує, що всі твердження про сексуальні домагання помилкові і узгоджені з політичною метою.</h2>
      <address>
        <time datetime="2019-11-29T14:15:00+00:00">29 Nov 2019, 14:15</time>
      </address>
      <p><a href="https://dt.ua/WORLD/posla-ssha-v-yes-zvinuvatili-v-seksualnih-domagannyah-331162_.html"><b>Постійний представник Сполучених Штатів Америки в Європейському союзі</b> </a>Гордон Сондленд, який опинився в центрі скандалу про імпічмент Дональда Трампа у Вашингтоні, що не збирається подавати у відставку через звинувачення в сексуальних домаганнях, повідомляє <a href="https://www.politico.eu/article/sondland-not-resigning-over-sexual-misconduct-allegations/">Politico</a>.</p>
      <p>"Сондленд не збирається йти у відставку", - заявив помічник американського дипломата, відповідаючи на питання про те, чи вважає політик, що він все-таки може ефективно працювати дипломатом у Брюсселі, враховуючи причетність до розслідування у справі про імпічмент Трампа.</p>
      <p>28 листопада, <a href="https://dt.ua/WORLD/vidkriti-sluhannya-v-kongresi-minenergetiki-ssha-oskarzhilo-pokazannya-sondlenda-330449_.html"><b>кілька ЗМІ посилаючись на свідчення жертв звинуватили Сондленда в сексуальних домаганнях</b>.</a></p>
      <p>Так, Ніколь Вогель, Джана Соліс та Наталі Септ заявили, що стали жертвами сексуальних домагань Сондлера до його призначення на посаду представника США в ЄС. За їх словами, посол цілував їх чи намагався це зробити, не отримавши їх згоди. Крім того, одна з жінок стверджує, що Сондленд оголився перед нею.</p>
      <p>Зазначається, що після отримання відмови він намагався помститися, створюючи їм проблеми професійного характеру.</p>
      <p>"За десятиліття моєї кар'єри в бізнесі та цивільних справах моя поведінка можуть підтвердити сотні працівників і колег, з якими я працював в незліченних обставин", - заявив Сондленд.</p>
      <p>"Кожна з цих трьох жінок переслідувала Сондленда з фінансових і особистих вигод - інвестицій, роботи або страхових брокерських робіт - і він відмовився від їх пропозицій", - пояснює адвокат посла Джим Макдермотт.</p>
      <p>За його словами, жінки намагаються підірвати довіру до останніх свідчень Сондленда у справі імпічменту президента США Дональда Трампа.</p>
      <p>"Враховуючи терміни вашої передбачуваної історії, слід зробити обґрунтований висновок, що ви намагаєтеся вплинути на довіру посла Сондленда як свідка факту в розслідуванні імпічменту", - додає адвокат.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>