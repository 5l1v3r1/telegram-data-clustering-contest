<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443022/Sport/Ostali-sportovi/U-Dablinu-kompletan-tim-Srbije"/>
    <meta property="og:site_name" content="Politika Online"/>
    <meta property="article:published_time" content="2019-11-29T14:18:00+00:00"/>
    <meta property="og:title" content="У Даблину комплетан тим Србије"/>
    <meta property="og:description" content="Европско првенство у олимпијским категоријама, треће по реду, одржаће се у Даблину од 29. до 30. новембра, а пут Ирске креће 14 српских репрезентативаца. Ово је уједно и једно од последњих турнира у 2019. години, будући да Милица Мандић, Тијана Богдановић, Вања Станковић и Ана Тепавац одлазе на финални Гран при у Москви. Непосредно пре почетка шампионата, одржаће се годишња скупштина Светске теквондо федерације. – На пут је кренула комплетна репрезентација, на шта сам веома поносан. Већини је то последњи међународни турнир ове године а Милици, Тијани, Вањи и Ани је последњи тест турнир пред финални ГП у Москви почетком децембра на који се пласира топ 16 бораца са олимпијске листе – каже селектор и тренер Драган Јовић. Прогнозе бих оставио за друге, а ја бих нагласио да је екипа"/>
  </head>
  <body>
    <article>
      <h1>У Даблину комплетан тим Србије</h1>
      <h2>Од данас до недеље за медаље и бодове бориће се 14 српских такмичара а Милици Мандић, Тијани Богдановић, Вањи Станковић и Ани Тепавац провера пред финални Гран при у Москви</h2>
      <address>
        <time datetime="2019-11-29T14:18:00+00:00">29 Nov 2019, 14:18</time>
      </address>
      <p>Европско првенство у олимпијским категоријама, треће по реду, одржаће се у Даблину од 29. до 30. новембра, а пут Ирске креће 14 српских репрезентативаца. Ово је уједно и једно од последњих турнира у 2019. години, будући да Милица Мандић, Тијана Богдановић, Вања Станковић и Ана Тепавац одлазе на финални Гран при у Москви.</p>
      <p>Непосредно пре почетка шампионата, одржаће се годишња скупштина Светске теквондо федерације.</p>
      <p>– На пут је кренула комплетна репрезентација, на шта сам веома поносан. Већини је то последњи међународни турнир ове године а Милици, Тијани, Вањи и Ани је последњи тест турнир пред финални ГП у Москви почетком децембра на који се пласира топ 16 бораца са олимпијске листе – каже селектор и тренер Драган Јовић. Прогнозе бих оставио за друге, а ја бих нагласио да је екипа спремна, без већих проблема са повредама и изузетно мотивисана. Конкуренција је јака и то је у Европи увек исто. Надам се да ћемо се вратити много срећнији него што смо се вратили са Светског првенства у Манчестеру.</p>
      <p>На пут су кренули: Тијана Богдановић (-49 кг), Милица Мандић (+67 кг), Ана Тепавац (+67 кг), Надица Божанић (-67 кг), Александра Радмиловић (-57 кг), Ирис Јовић Вујаковић (+67 кг), Вања Станковић (-49 кг), Душан Божанић (-68 кг), Дамир Фејзић (-80 кг), Никола Ђурђевић (-80 кг), Иван Карајловић (-80 кг), Будимир Кривокућа (-80 кг) и Никола Вучковић (-68 кг).</p>
    </article>
  </body>
</html>