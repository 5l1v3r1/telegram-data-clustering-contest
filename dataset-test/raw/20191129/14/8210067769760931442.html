<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11028524"/>
    <meta property="og:site_name" content="TV 2"/>
    <meta property="article:published_time" content="2019-11-29T14:02:21+00:00"/>
    <meta property="og:title" content="Pernilla Wahlgren mistet lappen etter råkjøring"/>
    <meta property="og:description" content="Den svenske artisten råkjørte i en 70-sone og mistet førerkortet."/>
  </head>
  <body>
    <article>
      <h1>Pernilla Wahlgren mistet lappen etter råkjøring</h1>
      <h2>Den svenske artisten råkjørte i en 70-sone og mistet førerkortet.</h2>
      <address><time datetime="2019-11-29T14:02:21+00:00">29 Nov 2019, 14:02</time> by <a rel="author" href="mailto:pfp@tv2.no" target="_blank">Pål Fredrik Pedersen</a></address>
      <p>Pernilla Wahlgren (51) har mistet førerkortet etter å ha kjørt 108 kilometer i timen i en 70-sone, skriver <a href="https://www.expressen.se/noje/pernilla-wahlgren-av-med-korkortet-efter-brottet/">Expressen.</a></p>
      <h3>Mistet førerkortet</h3>
      <p>Dette er andre gang den svenske artisten bryter fartsgrensen i løpet av et år.</p>
      <p>Svensk politi har inndratt førerkortet hennes i to måneder.</p>
      <p>– Det er en alvorlig overtredelse og det er ikke funnet spesielle forhold til å bare gi en advarsel, skriver svensk politi i en pressemelding.</p>
      <figure>
        <img src="https://www.cdn.tv2.no/images?imageId=11028695&amp;x=0&amp;y=0&amp;cropw=100&amp;croph=98.787878787879&amp;width=293&amp;height=163&amp;compression=80"/>
        <figcaption>ALLSANG: Pernilla Wahlgren opptrer på Allsang på grensen. Foto: TV 2</figcaption>
      </figure>
      <h3>Vil ikke prate om det</h3>
      <p>Pernilla Wahlgren ble tatt av politiet i oktober. Hun ble stoppet etter å ha kjørt over 40 kilometer i timen for fort. I beslutningen påpekes det at Wahlgren, i tillegg til den nylige hendelsen, kjørte i 91 kilometer i timen i en 70-sone senest i desember i fjor.</p>
      <p>– Dere kan skrive om det, men jeg har ingen kommentar, sier Pernilla Wahlgren til <a href="https://www.aftonbladet.se/nojesbladet/a/P9LaJb/pernilla-wahlgren-av-med-korkortet">Aftonbladet.</a></p>
      <p>Pernilla gjestet Allsang på grensen på TV 2 i sommer. Denne høsten har hun vært å se i såpeserien «Wahlgrens verden» på Kanal 5 og snart har hun premiére på julekalenderen «Panik i tomteverkstan» på SVT, hvor hun har hovedrollen.</p>
    </article>
  </body>
</html>