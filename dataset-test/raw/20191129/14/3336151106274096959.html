<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/biz-de-istiyoruz-29111956.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T14:50:00+00:00"/>
    <meta property="og:title" content="Adıyamanlıların Menzil rahatsızlığı... Biz de istiyoruz"/>
    <meta property="og:description" content="Tutdere, Adıyaman’da Menzil tarikatının merkezi olan Menzil Köyü’nün yollarının çok iyi durumda olduğunu ancak diğer ilçe merkezlerine giden yolların eski olup ulaşım sıkıntıları yaşandığını dile getirdi."/>
  </head>
  <body>
    <article>
      <h1>Adıyamanlıların Menzil rahatsızlığı... Biz de istiyoruz</h1>
      <h2>Tutdere, Adıyaman’da Menzil tarikatının merkezi olan Menzil Köyü’nün yollarının çok iyi durumda olduğunu ancak diğer ilçe merkezlerine giden yolların eski olup ulaşım sıkıntıları yaşandığını dile getirdi.</h2>
      <address>
        <time datetime="2019-11-29T14:50:00+00:00">29 Nov 2019, 14:50</time>
      </address>
      <p>Türkiye Büyük Millet Meclisi’nde (TBMM) bütçe görüşmeleri devam ediyor.</p>
      <p>İçişleri Bakanlığı bütçesi görüşülürken Menzil tarikatı tartışması yaşanmıştı. Tartışmalar üzerine İçişleri Bakanı Süleyman Soylu, Menzil tarikatının Emniyet içindeki kadrolaşma iddialarını yalanlamış ve <b>"Bir tane göstersinler bakanlığı bırakacağım" </b>demişti.</p>
      <p>Dün, Meclis’te Menzil tarikatı yeniden gündeme geldi. Ulaştırma ve Altyapı Bakanlığı bütçesi görüşmeleri sırasında CHP Adıyaman Milletvekili Abdurrahman Tutdere, söz aldı. Tutdere, Adıyaman’da Menzil tarikatının merkezi olan Menzil Köyü’nün yollarının çok iyi durumda olduğunu ancak diğer ilçe merkezlerine giden yolların eski olup ulaşım sıkıntıları yaşandığını dile getirdi.</p>
      <p>
        <b>“MENZİL YOLUNA GÖSTERİLEN DUYARLILIĞIN GERGER YOLUNA DA GÖSTERİLMESİNİ BEKLİYORUZ”</b>
      </p>
      <p>Tutdere, komisyon tutanaklarına da geçen konuşmasında şu ifadeleri kullandı:</p>
      <p>“Sayın Bakanım, kitabınızın özellikle üstünde çok güzel bir slogan var: Ulaşan ve Erişen Türkiye sloganı. Ben buradan bir şey ifade etmek istiyorum. Adıyaman’ımızda 3 ilçeye yolların fiziki koşulları nedeniyle ne ulaşabiliyoruz ne erişebiliyoruz. Bunların başında Gerger ilçesi geliyor. Gerger ilçemize 1970’li yıllarda yapılan yolla -bugüne kadar- ulaşımı sağlanıyor. Türkiye’nin her tarafında yol konusunda -biraz önceki, hem sabahki sunumunuzda da gördük- güzel işler yapmışsınız ama Adıyaman’a gelince bu işlerin örneklerini göremiyoruz. Gerger yolu ne zaman bitecek Sayın Bakanım? Adıyamanlılar bunu yakinen merak ediyor.</p>
      <p>
        <b>Gerger yolu bu kadar kötüyken geçenlerde Menzil yolu, bir köy yolu bu konuda... Şu anda Menzil yoluna mevcut hâliyle beton atsan ancak orada Bakanlığınız tarafından hızlı bir şekilde yeni bir proje yapıldı ve Göçeri köyünün içinden geçen yol başka bir güzergaha kaydırılarak hem vatandaşların tarım arazilerine zarar verilecek hem de devlete, bütçeye ek bir külfet getirilecek. Bu konuda eski yol üzerinde bulunan ticari işletmeler, akaryakıt istasyonları da ciddi anlamda mağdur. Menzil yoluna gösterilen duyarlılığın Gerger yoluna da gösterilmesini bekliyoruz.</b>
      </p>
      <p>
        <b>“BİR KÖY YOLUNA GÖSTERİLEN İLGİ VE ALAKANIN İLÇE YOLU OLARAK ÇELİKHAN’A DA GÖSTERİLMESİNİ BEKLEMEKTEDİRLER”</b>
      </p>
      <p>Gergerli hemşehrilerimiz, vatandaşlarımız özellikle bunu bekliyor. Yani bir köy yoluna gösterilen ilgi ve alakanın ilçe yolu olarak Gerger’e, Çelikhan’a da gösterilmesini beklemektedirler. Gerçekten Çelikhan yolu da aynı şekilde, çok sayıda kaza oluyor Sayın Bakanım. <b>Bizim Adıyaman’ın en zor bölgelerinden bir tanesi. Burada da ulaşım anlamında ciddi sıkıntılar yaşıyoruz. Aynı şekilde, Besni, Üçgöz ve Kızılin yolu da 28 kilometrelik bir yol.”</b></p>
      <p>
        <b>KÖYLÜLER İTİRAZ ETMİŞTİ: YOL VERİMLİ ARAZİLERDEN GEÇECEK TARIMA ZARAR VERİR</b>
      </p>
      <p>Odatv'nin edindiği bilgilere göre; Menzil köyü yolu yapılırken, Göçeri Köyü muhtarı Mehmet Erdem, köylüler adına Karayolları Genel Müdürlüğü 8. Bölge Müdürlüğüne itirazda bulundu.</p>
      <p>Menzil'e gidecek olan yeni yol planına yapılan itirazda, yeni yolun uğratacağı zararlar sıralandı. Yeni yolun Göçeri köyünün dışından geçmesi nedeniyle ticari tesisler ve mevcut yol üzerinde bulunan akaryakıt istasyonunun zarar uğrayacağı, ripaj hattının tamamının verimli arazilerden geçtiği ve bu arazileri ortadan ikiye bölmesi sebebiyle tarımsal üretime ve köy halkının ekonomisine zarar vereceği, mevcut yolun iyileştirilmesinin daha az maliyetli olacağı için kamu yararı olduğu belirtildi.</p>
      <p>
        <b>DAVA AÇTILAR</b>
      </p>
      <p>Ancak, Karayolları 8. Bölge Müdürlüğü 13 Kasım’da itirazı reddetti. 1 Ekim'de ise Müdürlük tarafından 9 muhtarlığa yazı yazılarak kamulaştırılacak olan arazilerin listesi gönderilmişti.</p>
      <p>Odatv'nin edindiği bilgilere göre; arazi sahipleri kamulaştırma kararlarının iptali için idare mahkemesine dava açtılar.</p>
      <p>
        <b>Odatv.com</b>
      </p>
      <figure>
        <a href="https://odatv.com/iste-suleyman-soyluyu-istifa-ettirecek-goruntuler-20111942.html">
          <img src="https://odatv.com/images2/2019_11/2019_11_29/iste-suleyman-soyluyu-istifa-ettirecek-goruntuler-20111942_m2.jpg"/>
        </a>
      </figure>
      <figure>
        <a href="https://www.odakitap.com/metastaz-kitabi-baris-pehlivan">
          <img src="https://odatv.com/images2/2019_02/2019_02_05/metastaz-banner.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>24,538 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/bodruma-kapanan-aile-hangi-tarikattan--17101930.html"/>
        <a href="https://odatv.com/tarikat-0104091200.html"/>
      </related>
    </article>
  </body>
</html>