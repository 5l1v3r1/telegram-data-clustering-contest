<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/turkiyedeki-nukleer-silahlar-natonun-gundeminde-258394h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T14:09:00+00:00"/>
    <meta property="og:title" content="Türkiye'deki nükleer silahlar NATO'nun gündeminde"/>
    <meta property="og:description" content="The Economist dergisi, Türkiye'de konuşlandırılmış Amerikan nükleer silahlarının NATO'nun gündeminde olduğunu ve birçok liderin NATO zirvesinde konuyu gündeme getireceğini ifade etti."/>
  </head>
  <body>
    <article>
      <h1>Türkiye'deki nükleer silahlar NATO'nun gündeminde</h1>
      <address><time datetime="2019-11-29T14:09:00+00:00">29 Nov 2019, 14:09</time> by <a rel="author">Yeni Çağ Gazetesi</a></address>
      <p>
        <b>The Economist dergisi, Türkiye'de konuşlandırılmış Amerikan nükleer silahlarının NATO'nun gündeminde olduğunu ve birçok liderin NATO zirvesinde konuyu gündeme getireceğini ifade etti.</b>
      </p>
      <p>ABD’nin, NATO’nun nükleer paylaşım programı kapsamında Avrupa’daki beş ülkede toplam 150 nükleer başlık konuşlandırmış olduğunu hatırlatan İngiliz The Economist dergisi, bunların çoğunun tahminen 60-70 başlık ile Türkiye ve İtalya’da, kalanların da Belçika, Almanya ve Hollanda’da konuşlandığını aktardı.</p>
      <p>Nükleer silahlarla ilgili kaygıların en çok Türkiye odaklı olduğunu iddia eden Economist’teki yazıda bunun perde arkası şöyle anlatıldı:</p>
      <p>* Amerikalı yetkilileri en çok kaygılandıran, Türkiye’nin güneyinde, Suriye sınırına karayoluyla birkaç saat mesafedeki İncirlik Hava Üssü’ndekiler.</p>
      <p>* 1960 darbesi ve 1975’te iki ülke arasında yaşanan diplomatik çatışmada Amerikalılar bombaları çekmeyi düşünmüşlerdi.</p>
      <p>
        <b>BOMBALARIN ÇEKİLMESİNE GEREK GÖRÜLMEDİ</b>
      </p>
      <p>* Cumhurbaşkanı Tayyip Erdoğan’a karşı 2016’da yapılan başarısız darbe girişimi sırasında, isyancıların elindeki F-16 savaş uçaklarına yakıt ikmali yaparak İstanbul ve Ankara’yı tehdit etmelerine olanak veren tankerler İncirlik’ten kalkmıştı. Erdoğan rejiminin buna yanıtı üssün elektriğini kesmek ve komutanını gözaltına almak oldu.</p>
      <p>* Bu Washington’da silahlarının güvenliği ve Türkiye ile ilişkiler gerginleştiğinde bu silahların rehin alınması riski konusunda alarm zillerinin çalmasına yol açtı.</p>
      <p>* İncirlik Üssü’ne üst düzey yetkililer yollandıysa da bombaların çekilmesine gerek olmadığı sonucuna varıldı.</p>
      <p>* Nükleer savaş başlıkları sadece bir kod kullanılarak aktif hale getirilebiliyor ve saklandıkları kasalar elektrik kesintisi durumunda kendiliğinden kilitleniyordu.</p>
      <p>* Bu da Amerikan güçlerine, gerektiğinde üsse askeri güç kullanarak ulaşmak için zaman sağlıyordu. Ne var ki son yıllarda Amerika yine de bombaları üsten gizlice kaçırıp yerine kuru sıkı başlıklar takmayı düşündü.</p>
      <p>
        <b>DİPLOMATİK KRİZ DERİNLEŞEBİLİR</b>
      </p>
      <p>BBC Türkçe’nin aktardığı yazıda, Yunanistan ve Almanya’nın Ramstein Hava Üssü’ndeki nükleer başlıkların 2005 yılında çekildiği hatırlatıldı ve İncirlik Üssü’ndeki başlıkların da çekilmesinin de avantajları olabileceğini kaydedildi.</p>
      <related>
        <a href="https://www.yenicaggazetesi.com.tr/turkiyeden-nato-icin-flas-hamle-iddiasi-258205h.htm"/>
        <a href="https://www.yenicaggazetesi.com.tr/pompeodan-macrona-cok-sert-yanit-255590h.htm"/>
        <a href="https://www.yenicaggazetesi.com.tr/fransadan-skandal-nato-cagrisi-253387h.htm"/>
        <a href="https://www.yenicaggazetesi.com.tr/abd-turkiye-anlasmasinda-natodan-yorum-252955h.htm"/>
      </related>
    </article>
  </body>
</html>