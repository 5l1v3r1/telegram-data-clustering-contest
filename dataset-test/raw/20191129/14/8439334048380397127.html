<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/o-daniel-craig-den-tha-xanapaixei-ton-james-bond.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-29T14:14:00+00:00"/>
    <meta property="og:title" content="Ο Daniel Craig δεν θα ξαναπαίξει τον James Bond"/>
    <meta property="og:description" content="Όλες οι φορές που τον είδαμε να υποδύεται τον θρυλικό πράκτορα."/>
  </head>
  <body>
    <article>
      <h1>Ο Daniel Craig δεν θα ξαναπαίξει τον James Bond</h1>
      <address>
        <time datetime="2019-11-29T14:14:00+00:00">29 Nov 2019, 14:14</time>
      </address>
      <p>Όλες οι φορές που τον είδαμε να υποδύεται τον θρυλικό πράκτορα.</p>
      <p>Ο Daniel Craig ταυτίστηκε στη συνείδησή μας με τον θρυλικό πράκτορα 007 από το 2006 όταν και έκανε την εμφάνισή του στην ταινία “Casino Royale”. Οι εισπράξεις της σε παγκόσμια κλίμακα άγγιξαν τα 600 εκατομμύρια δολάρια. Ακολούθησαν τα “Quantum of Solace”, “Skyfall” και “Spectre” ενώ τον Απρίλιο του 2020 θα τον δούμε στην 5η του κατά σειρά εμφάνιση στο “No time to die”.</p>
      <p>Θα είναι μάλιστα η τελευταία φορά που θα τον δούμε να ενσαρκώνει τον James Bond και το επιβεβαίωσε ο ίδιος σε συνέντευξή του στην εκπομπή”The late show”. Ο 51χρονος ηθοποιός, μετά από περίπου 14 χρόνια, θα πετάξει από πάνω του τον τίτλο του Βρετανού πράκτορα με τα στιλάτα κουστούμια. Για τους θαυμαστές της θρυλικής σειράς ταινιών, που αισίως έφτασαν τις 25, τα νέα δεν ήταν και τόσο έκπληξη αφού έχει αναφερθεί και σε παλαιότερες δηλώσεις του στην πρόθεσή του να μη συνεχίσει.</p>
      <figure>
        <iframe src="https://www.youtube.com/embed/Dq8nR7EiIXU" width="560" height="315" data-service="Youtube" scrolling="no"/>
      </figure>
      <p>Πριν όμως αρχίσουν τα σενάρια για τη διαδοχή του, ας σταθούμε για λίγο ακόμα στη νέα ταινία. Ο Bond έχει εγκαταλείψει την ενεργό δράση και απολαμβάνει μια ήρεμη ζωή στην Τζαμάικα. Η γαλήνη του θα διακοπεί, όταν ο παλιός του φίλος Felix Leiter, της CIA εμφανίζεται ζητώντας τη βοήθειά του. Η αποστολή διάσωσης ενός επιστήμονα που τον έχουν απαγάγει αποδεικνύεται πιο περίπλοκη απ’ ό,τι αναμενόταν, οδηγώντας τον Bond στα χνάρια ενός μυστηριώδους “κακού”, ο οποίος κατέχει μια επικίνδυνη, νέα τεχνολογία.</p>
      <p>Την σκηνοθεσία της ταινίας υπογράφει ο Cary Joji Fukunaga ενώ στους πρωταγωνιστικούς ρόλους συναντάμε ακόμα τους Ralph Fiennes, Naomie Harris, Rami Malek, Léa Seydoux, Ben Whishaw και Jeffrey Wright.</p>
      <p>Πηγή: marieclaire.gr</p>
    </article>
  </body>
</html>