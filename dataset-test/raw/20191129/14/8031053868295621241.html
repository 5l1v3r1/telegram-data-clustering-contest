<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%cf%80%ce%b1%ce%bd%ce%b5%ce%bb%ce%bb%ce%ae%ce%bd%ce%b9%ce%bf%cf%82-%cf%86%ce%b1%cf%81%ce%bc%ce%b1%ce%ba%ce%b5%cf%85%cf%84%ce%b9%ce%ba%cf%8c%cf%82-%cf%83%cf%8d%ce%bb%ce%bb%ce%bf%ce%b3%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T14:14:48+00:00"/>
    <meta property="og:title" content="Ο Πανελλήνιος Φαρμακευτικός Σύλλογος παίρνει μέτρα που αναχαιτίζουν την εξάπλωση του HIV"/>
    <meta property="og:description" content="Τη λήψη επιπλέον μέτρων που συμβάλουν στον περιορισμό της εμφάνισης νέων κρουσμάτων και αναχαιτίζουν την εξάπλωση του ιού HIV στους πληθυσμούς υψηλού κινδύνου, προτείνει ο Πανελλήνιος Φαρμακευτικός Σύλλογος (ΠΦΣ), με αφορμή την 1η Δεκεμβρίου, Παγκόσμια Ημέρα κατά του AIDS."/>
  </head>
  <body>
    <article>
      <h1>Ο Πανελλήνιος Φαρμακευτικός Σύλλογος παίρνει μέτρα που αναχαιτίζουν την εξάπλωση του HIV</h1>
      <address>
        <time datetime="2019-11-29T14:14:48+00:00">29 Nov 2019, 14:14</time>
      </address>
      <p>
        <b>Τη λήψη επιπλέον μέτρων που συμβάλουν στον περιορισμό της εμφάνισης νέων κρουσμάτων και αναχαιτίζουν την εξάπλωση του ιού HIV στους πληθυσμούς υψηλού κινδύνου, προτείνει ο Πανελλήνιος Φαρμακευτικός Σύλλογος (ΠΦΣ), με αφορμή την 1η Δεκεμβρίου, Παγκόσμια Ημέρα κατά του AIDS.</b>
      </p>
      <p>Σύμφωνα με την ανακοίνωση του Παγκοσμίου Οργανισμού Υγείας, που επικαλείται ο ΠΦΣ, από τα 37,9 εκατομμύρια άτομα που ζουν με HIV στα τέλη του 2018, το 79% εξετάσθηκε, το 62% έλαβε θεραπεία και το 53% κατέφερε να καταστείλει τον ιό HIV με μειωμένο κίνδυνο μόλυνσης άλλων.</p>
      <p>«Το δικαίωμα της απρόσκοπτης και καθολικής πρόσβασης στην έγκαιρη λήψη πρώιμης αντιρετροϊκής φαρμακευτικής αγωγής πριν ή αμέσως μετά την έκθεση στον ιό (Pre Exposure και Post Exposure Prophylaxis) αποτελεί ένα μέτρο που έχουν προσαρμόσει αρκετές χώρες του δυτικού κόσμου (ΗΠΑ, Καναδάς, Γαλλία, Νορβηγία κ.α.) στις πολιτικές υγείας των κρατών τους, ως στρατηγική πρόληψης κατά της μετάδοσης του ιού HIV», αναφέρει ο ΠΦΣ.</p>
      <p>Προσθέτει πως «στη βάση αυτών των πολιτικών και σύμφωνα με τα ενθαρρυντικά αποτελέσματα μεγάλων κλινικών μελετών, καλούμε την ελληνική Πολιτεία να εμβαθύνει και να συζητήσει με τους αρμόδιους θεσμικούς φορείς τη δυνατότητα εφαρμογής προληπτικών μέτρων, που στοχεύουν στον περιορισμό του κινδύνου μετάδοσης του ιού, με γνώμονα την προστασία της Δημόσιας Υγείας του ελληνικού πληθυσμού».</p>
    </article>
  </body>
</html>