<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.wp.pl/wielka-brytania-nozownik-na-moscie-londynskim-napastnik-zabity-6451355062482561a"/>
    <meta property="og:site_name" content="wiadomosci.wp.pl"/>
    <meta property="article:published_time" content="2019-11-29T14:39:00+00:00"/>
    <meta property="og:title" content="Wielka Brytania. Nożownik na Moście Londyńskim. Napastnik zabity"/>
    <meta property="og:description" content="Atak terrorystyczny na Moście Londyńskim w Wielkiej Brytanii. Napastnik wyjął nóż i zaczął nim atakować przechodniów. - Mężczyzna został przez nas zastrzelony - przekazał Neil Basu ze Scotland Yardu. Mimo"/>
  </head>
  <body>
    <article>
      <h1>Wielka Brytania. Nożownik na Moście Londyńskim. Napastnik zabity</h1>
      <address><time datetime="2019-11-29T14:39:00+00:00">29 Nov 2019, 14:39</time> by <a rel="author">oprac. Magdalena Nałęcz</a></address>
      <p>
        <a href="https://wiadomosci.wp.pl/tag/londyn">londyn</a>
      </p>
      <figure>
        <img src="https://v.wpimg.pl/OTIyNDczYDUoGzh3TAFtIGtDbC0KWGN2PFt0Zkw1YGZ8AXxxTB5hIzkQIyNNCiN7ekt4fVpPeWZ_VGNyUEt9bH9OenBMFy4zLRgiIQ0bYjooFSsnGVQlJC5bMw=="/>
      </figure>
      <p><a href="https://wiadomosci.wp.pl/autor/oprac-magdalena-nalecz/6104446932669569">oprac. Magdalena Nałęcz</a>wczoraj (15:39)i inni (1)<a href="https://wiadomosci.wp.pl/autor/oprac-bartosz-goluch/6205045022410369">oprac. Bartosz Goluch</a></p>
      <h3>Wielka Brytania. Nożownik na Moście Londyńskim. Napastnik zabity</h3>
      <p>Atak terrorystyczny na Moście Londyńskim w Wielkiej Brytanii. Napastnik wyjął nóż i zaczął nim atakować przechodniów. - Mężczyzna został przez nas zastrzelony - przekazał Neil Basu ze Scotland Yardu. Mimo to policja nadal zaleca unikanie mostu.<br/><b>Głosuj</b><b>Głosuj</b><b>Podziel się</b>Opinie</p>
      <figure>
        <img src="https://v.wpimg.pl/OTIyNDczYDUoGzh3TAFtIGtDbC0KWGN2PFt0Zkw1YGJ9TTZwUEpgMGcOPi0OHWEkJVZ_clNDe2xwTH9zTkx6bXpBeH1RSWA4JhcqPQ1UJSQuWzM="/>
      </figure>
      <p>Londyn. Atak na Moście Londyńskim (Getty Images, Fot: CHRIS J RATCLIFFE)</p>
      <figure>
        <img src="https://v.wpimg.pl/OTIyNDczYDUoGzh3TAFtIGtDbC0KWGN2PFt0Zkw1YGF_AXpxTBNhIzlXPihMG2A9Zgo6I0wKJDJmGylqExQodjQ="/>
      </figure>
      <p>Okolica jest cały czas otoczona przez policję. - Tak jak można było się tego spodziewać ze względu na charakter tego zdarzenia, policja odpowiedziała w sposób jakby to było związane z terroryzmem. Teraz jest to w stanie potwierdzić: był to incydent terrorystyczny - dodał Basu.</p>
      <p>Rzecznik nie chciał udzielać dodatkowych informacji o ewentualnych poszkodowanych w piątkowym ataku. Na razie wiadomo o 2 przechodniach którzy nie przeżyli ataku - przekazało BBC. Brytyjskie media podają także informację o co najmniej kilku poszkodowanych.</p>
      <p>We wcześniejszych doniesieniach z Londynu wynikało, że napastnik miał być ubrany w kamizelkę z materiałami wybuchowymi. - Urządzenie przypięte do klatki piersiowej napastnika było atrapą. Mimo to, funkcjonariusze nadal przeszukują okolicę, aby upewnić się, że nie ma żadnego zagrożenia dla społeczeństwa - stwierdził Basu.</p>
      <figure>
        <img src="https://v.wpimg.pl/OTIyNDczYDUoGzh3TAFtIGtDbC0KWGN2PFt0Zkw1YGF_AXpxTBNhIzlXPihMG2A9Zgo6I0wKJDJmGylqExQodjQ="/>
      </figure>
      <figure>
        <img src="data:image/png;base64,iVBORw0KGgoAAAANSUhEUgAAAAoAAAAKCAMAAAC67D+PAAAAA1BMVEX86eg6yZWBAAAAC0lEQVR4AWOgKwAAAG4AAfBdB/0AAAAASUVORK5CYII="/>
      </figure>
      <p>Podczas akcji policji Downing Street 10 był cały czas informowany o postępach. "Chcę podziękować służbom ratunkowym i mieszkańcom za ich ogromną odwagę w reakcji na atak terrorystyczny na London Bridge" - napisał premier Boris Johnson na Twitterze. "To był przerażający incydent. Teraz wszystkie moje myśli kierują się w stronę ofiar i ich rodzin" - dodał były burmistrz Londynu.</p>
      <figure>
        <iframe data-src="https://twitter.com/Muschelschloss/status/1200421095746277377" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/TfLTrafficNews/status/1200429186101514240" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://v.wpimg.pl/OTIyNDczYDUoGzh3TAFtIGtDbC0KWGN2PFt0Zkw1YGF_AXpxTBNhIzlXPihMG2A9Zgo6I0wKJDJmGylqExQodjQ="/>
      </figure>
      <figure>
        <iframe data-src="https://twitter.com/10DowningStreet/status/1200431531036225539" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Przypomnijmy, na tym samym moście doszło w czerwcu 2017 r. do ataku terrorystycznego. Trzech zainspirowanych działalnością Państwa Islamskiego terrorystów rozjechało samochodem trzy osoby, a następnie w innym miejscu zaatakowali przechodniów nożami.</p>
      <p>Źródło: bbc.com, news.sky.com</p>
      <p>
        <b>Masz newsa, zdjęcie lub filmik? Prześlij nam przez <a href="https://dziejesie.wp.pl/">dziejesie.wp.pl</a></b>
      </p>
      <figure>
        <img src="https://v.wpimg.pl/OTIyNDczYDUoGzh3TAFtIGtDbC0KWGN2PFt0Zkw1YGF_AXpxTBNhIzlXPihMG2A9Zgo6I0wKJDJmGylqExQodjQ="/>
      </figure>
      <p>Polub WP Wiadomości</p>
    </article>
  </body>
</html>