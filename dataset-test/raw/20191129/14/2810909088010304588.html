<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360182"/>
    <meta property="og:site_name" content="БИХ - РТРС"/>
    <meta property="article:published_time" content="2019-11-29T14:50:00+00:00"/>
    <meta property="og:title" content="Шкрба: Нисам се пријавио на конкурс"/>
    <meta property="og:description" content="Шеф кабинета министра иностраних послова БиХ Саво Шкрба истакао је да се није пријавио на конкурс за главног инспектора - министра савјетника у канцеларији за контролу дипломатских и конзуларних послова."/>
  </head>
  <body>
    <article>
      <h1>Шкрба: Нисам се пријавио на конкурс</h1>
      <address>
        <time datetime="2019-11-29T14:50:00+00:00">29 Nov 2019, 14:50</time>
      </address>
      <p>
        <i>Шеф кабинета министра иностраних послова БиХ Саво Шкрба истакао је да се није пријавио на конкурс за главног инспектора - министра савјетника у канцеларији за контролу дипломатских и конзуларних послова.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0532/053288.jpg"/>
        <figcaption>МИП БиХ (архива)</figcaption>
      </figure>
      <p>Шкрба је у демантију поводом текста под насловом "Инфосрпска: МИП БиХ - приватно предузеће ПДП-а" истакао да је у њему објављено низ неистина у вези са његовим именом, "чиме је свјесно обмањена јавност у Републици Српској и БиХ и нанесена штета његовом угледу".</p>
      <p>- Овај текст није Срнин ауторски текст, већ је пренесен са портала Инфосрпска, за који је одавно познато да је дивљи портал, без импресума, имена уредника, адресе и броја телефона, и као такав не испуњава ни основне елементе за регистрацију јавног медија, а самим тим и крши све етичке норме новинарског извјештавања - истакао је Шкрба.</p>
      <p>Према његовим ријечима, уколико је Новинска агенција хтјела да се бави овом темом, информације су доступне у Министарству иностраних послова БиХ, као и у Агенцији за државну службу БиХ, и лако су провјерљиве чињенице.</p>
      <p>Он је истакао да је тај конкурс расписан 24. октобра и затворен 14. новембра и да међу именима пријављених нема његовог имена, што је могло да се сазна увидом у документацију, која није затражена</p>
    </article>
  </body>
</html>