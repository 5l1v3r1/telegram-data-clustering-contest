<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/bpost-viert-de-verjaardag-van-suske-en-wiske-met-een-eigen-postzegelreeks~aa394f7c/"/>
    <meta property="og:site_name" content="HLN"/>
    <meta property="article:published_time" content="2019-11-29T14:33:19+00:00"/>
    <meta property="og:title" content="Bpost viert de verjaardag van Suske en Wiske met een eigen postzegelreeks"/>
    <meta property="og:description" content="De populaire stripfiguren Suske en Wiske blazen volgend jaar 75 kaarsjes uit. Om dat te vieren krijgen ze in 2020 hun eigen postzegelreeks. Op de zegels zal de ontwikkeling van de striphelden vanaf..."/>
  </head>
  <body>
    <article>
      <h1>Bpost viert de verjaardag van Suske en Wiske met een eigen postzegelreeks</h1>
      <address><time datetime="2019-11-29T14:33:19+00:00">29 Nov 2019, 14:33</time> by <a rel="author">KD</a></address>
      <p>
        <b>De populaire stripfiguren Suske en Wiske blazen volgend jaar 75 kaarsjes uit. Om dat te vieren krijgen ze in 2020 hun eigen postzegelreeks. Op de zegels zal de ontwikkeling van de striphelden vanaf 1945 te zien zijn. Dat maakte Bpost bekend. De eerste zegels worden eind januari uitgegeven.</b>
      </p>
      <p>Op 30 maart 1945 verscheen de eerste aflevering van ‘De avonturen van Rikki en Wiske’ in De Nieuwe Standaard. Daarin traden tante Sidonia, Wiske en haar oudere broer Rikki op. Later dat jaar moest Rikki het veld ruimen voor Suske. In 1947 werd het eerste stripalbum ‘Op het eiland Amoras’ uitgegeven. Daarin werd professor Barabas geïntroduceerd. Daarna kwamen ook Lambik en Jerom er als hoofdpersonages bij.</p>
      <p>De albums van Suske en Wiske verschenen aanvankelijk in zwart-wit of met één steunkleur. Vanaf de jaren ‘60 hield Willy Vandersteen zich steeds minder bezig met de strips. Hij overleed in 1990. De strips worden nu gemaakt door Studio Vandersteen. Er zijn bijna vierhonderd avonturen van Suske en Wiske gepubliceerd.</p>
    </article>
  </body>
</html>