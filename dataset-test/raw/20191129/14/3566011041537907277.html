<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550910.html/%D9%85%D9%87%D8%B1%D8%A7%D9%86-%D8%A8%D8%A7%D8%B2-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T14:23:00+00:00"/>
    <meta property="og:title" content="مهران باز است"/>
    <meta property="og:description" content="معاون اجتماعی فرماندهی مرزبانی ناجا گفت: در مرزهای چهارگانه ایران با عراق هیچ گونه مشکل تردد از جانب جمهوری اسلامی نبوده و مرزها باز است؛ اما از سوی طرف عراقی محدودیت تردد وجود دارد."/>
  </head>
  <body>
    <article>
      <h1>مهران باز است</h1>
      <address>
        <time datetime="2019-11-29T14:23:00+00:00">29 Nov 2019, 14:23</time>
      </address>
      <p>معاون اجتماعی فرماندهی مرزبانی ناجا گفت: در مرزهای چهارگانه ایران با عراق هیچ گونه مشکل تردد از جانب جمهوری اسلامی نبوده و مرزها باز است؛ اما از سوی طرف عراقی محدودیت تردد وجود دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ از روز گذشته همراه با انتشار مطالبی مبنی بر تشدید اعتراضات در کشور عراق خبر بسته شدن مرز مهران بر روی خروجی خبرگزاری‌ها نقش بست. آگاهی از آخرین وضعیت مرزهای مشترک ایران با کشور عراق و به خصوص مرز مهران ما را بر آن داشت تا وضعیت مرزهای چهارگانه را از مرزبانی نیروی انتظامی جویا شویم.</p>
      <p>سرهنگ ابوالقاسم خاتمی معاون اجتماعی فرماندهی مرزبانی ناجا در گفت‌وگو با خبرنگار انتظامی خبرگزاری فارس، اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ بر پایه آخرین استعلام از مرزهای کرمانشاه، ایلام و خوزستان در حال حاضر هیچ گونه مشکل تردد در مرزهای چهارگانه ایران با عراق از طرف جمهوری اسلامی ایران وجود ندارد.</p>
      <p>معاون اجتماعی فرماندهی مرزبانی ناجا با تاکید بر اینکه مرزهای فوق به خصوص مرز مهران باز است، تصریح کرد: با توجه به حوادث اخیر در کشور عراق، یک سری محدودیت‌ در مرزهای مشترک از طرف کشور عراق ایجاد شده است؛ از طرف ایران مشکلی وجود ندارد اگرچه استقبال ایرانی‌ها برای تردد به عراق کاسته شده، اما شاهد تردد محدود مسافران عراقی به سمت داخل هستیم.</p>
      <p>منبع: فارس</p>
      <p>انتهای پیام/‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌</p>
      <p> </p>
    </article>
  </body>
</html>