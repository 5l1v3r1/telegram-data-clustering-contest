<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ekspresas.co.uk/naujienos/london-bridze-aidi-suviai-policija-nukove-peiliu-ginkluota-vyra-54408/"/>
    <meta property="og:site_name" content="INFO Ekspresas"/>
    <meta property="article:published_time" content="2019-11-29T14:44:07+00:00"/>
    <meta property="og:title" content="London Bridže aidi šūviai: policija nukovė peiliu ginkluotą vyrą"/>
    <meta property="og:description" content="NUOLAT NAUJINAMA"/>
  </head>
  <body>
    <article>
      <h1>London Bridže aidi šūviai: policija nukovė peiliu ginkluotą vyrą</h1>
      <address>
        <time datetime="2019-11-29T14:44:07+00:00">29 Nov 2019, 14:44</time>
      </address>
      <p>NUOLAT NAUJINAMA</p>
      <p>Policija įvykius London Bridže apibūdino, kaip teroro išpuolį.</p>
      <p>Naujausiais duomenimis, apie 14 val. policijos pareigūnai gavo pranešimą, apie peilių London Bridže besišvaistantį asmenį, puldinėjantį žmones. Pareigūnams atvykus į įvykio vietą asmuo buvo nukautas. Liudininkų girdėti šūviai iš tiesų buvo įvykdyti policijos pareigūnų. Liudininkai teigia šūvius girdėję apie 14:15 val.</p>
      <p>Liudininkė, tuo metu buvusi po tiltu, =iniasklaidai sakė girdėjusi konfliktą, keli vyrai puolė kitą vyrą, šis liepė jiems atsitraukti, o tada ir pasigirdo šūviai.</p>
      <p>Anot naujienų portalo SkyNews, mažiausiai vienas žmogus žuvo dėl patirtų sužalojimų peiliu, antrasis žuvęs pats įtariamasis, dar penki asmenys sužeisti.</p>
      <p>Londono medikai įvykį apibūdina kaip didelio masto incidentą. Uždarytos aplinkinės stotys, gyventojų prašoma aplenkti London Bridžą.</p>
      <p>PIRMINĖ INFORMACIJA</p>
      <p>Juodojo penktadienio popietę, apie 14:15 val., Centrinio Londono rajone London Bridge, aidėjo šūviai. Praeiviams pranešus apie galimai dviaukščiame autobuse aidinčius šūvius, čia suskubo Metropoliteno policija, Antiteroristinis būrys, medikai ir kitos specialiosios tarnybos – pradeda skubi žmonių evakuacija.</p>
      <p>Liudininkai teigė išgyvenę tikrą chaosą, policija visiems šaukė kuo greičiau bėgti, socialiniuose tinkluose pasirodė ir nuotraukos iš įvykio vietos.</p>
      <p>Vos po maždaug penkiolikos minučių nežinios ir panikos, Metropoliteno policijos pareigūnas nukovė peiliu ginkluotą vyrą. Anot liudininkų, peiliu nešinas vyras buvo nušautas per atstumą, jis neišgyveno.</p>
      <p>Medijose pasklidusiose nuotraukose taip pat matyti, jog policijos būrys krato ant tilto sustojusį automobilį ir sunkvežimi.</p>
      <p>Policijos atstovai atsisako komentuoti įvykius, jų teigimu situacija per daug šviežia, kad būtų galima tiksliai pasakyti, kas įvyko.</p>
      <figure>
        <img src="http://www.ekspresas.co.uk/wp-content/uploads/2019/11/PRI_102597183.jpg"/>
      </figure>
    </article>
  </body>
</html>