<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/motomondiale/moto2-ufficiale-hector-garzo-con-pons-nel-2020/"/>
    <meta property="og:site_name" content="Corsedimoto"/>
    <meta property="article:published_time" content="2019-11-29T14:09:56+00:00"/>
    <meta property="og:title" content="Moto2 UFFICIALE Hector Garzó con Pons nel 2020"/>
    <meta property="og:description" content="Hector Garzó è a tutti gli effetti un pilota del team di Sito Pons. Lo annuncia ufficialmente la squadra, che lo schiera nel 2020 accanto a Baldassarri."/>
  </head>
  <body>
    <article>
      <h1>Moto2 UFFICIALE Hector Garzó con Pons nel 2020</h1>
      <h2>Hector Garzó è a tutti gli effetti un pilota del team di Sito Pons. Lo annuncia ufficialmente la squadra, che lo schiera nel 2020 accanto a Baldassarri.</h2>
      <address><time datetime="2019-11-29T14:09:56+00:00">29 Nov 2019, 14:09</time> by <a rel="author" href="https://www.corsedimoto.com/author/dtamantini/" target="_blank">Diana Tamantini</a></address>
      <p><a href="https://www.corsedimoto.com/motomondiale/moto2-hector-garzo-convince-pons-il-posto-nel-team-e-suo/">L’avevamo anticipato</a> dopo le ‘prove’ svolte nei test privati a Valencia. Ora è ufficiale: <b>Hector Garzó</b> disputerà il Mondiale Moto2 come secondo pilota del team FlexBox HP40. Affiancherà Lorenzo Baldassarri, ereditando così la KALEX di Augusto Fernández, passato a EG 0,0 Marc VDS. Sciolto così il contratto che lo legava a Tech3, con cui avrebbe dovuto disputare una seconda stagione in MotoE.</p>
      <figure>
        <img src="https://images2-motori.gazzettaobjects.it/corsedimoto/2019/11/29/14/00/Hector-Garzo-Pons.jpg"/>
      </figure>
      <p><i>“Un sogno che si realizza”</i> ha dichiarato <b>Hector Garzó</b>, che disputerà la sua prima stagione completa nel Campionato del Mondo. <i>“Sono contento di far parte di un gran team come questo. Darò il massimo in ogni gara e spero che tutto vada sempre bene. L’obiettivo è ricambiare la fiducia riposta in me, per questo voglio ottenere bei risultati.” </i></p>
    </article>
  </body>
</html>