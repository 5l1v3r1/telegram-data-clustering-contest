<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tafelspicc/20191128-napraforgomag-kakaovajas-szelet-recept.html"/>
    <meta property="og:site_name" content="Origo"/>
    <meta property="article:published_time" content="2019-11-29T14:15:00+00:00"/>
    <meta property="og:title" content="Napraforgómag: 5 ok, amiért érdemes enni"/>
    <meta property="og:description" content="Híres a magas tápanyagtartalmáról. És még desszert is készülhet belőle!"/>
  </head>
  <body>
    <article>
      <h1>Napraforgómag: 5 ok, amiért érdemes enni</h1>
      <address><time datetime="2019-11-29T14:15:00+00:00">29 Nov 2019, 14:15</time> by <a rel="author">Táfelspicc</a></address>
      <p>
        <b>A különböző magvak mindig is az étrend részét képzeték szerte a világon. Megfordulnak a főételekben, salátákban, desszertekben vagy turmixokban. Mindegyiküknek vannak egészségügyi tulajdonságai, ám a napraforgómagnak híresen magas a tápanyagtartalma.</b>
      </p>
      <p>1. <a href="https://food.ndtv.com/food-drinks/sunflower-seeds-6-reasons-how-these-seeds-may-help-boost-your-health-2139043">A napraforgómag</a> meglehetősen gazdag E-vitaminban, amely egy zsírban oldódó antioxidáns. Segíthet visszaszorítani a szabad gyökök káros hatásait.</p>
      <p>2. A benne lévő élelmi rost mennyisége miatt megkönnyíti az ételek emésztését, és fokozza a teltségérzetet.</p>
      <figure>
        <img src="https://cdn.nwmgroups.hu/s/img/i/1911/20191128napraforgomag1.jpg?w=645&amp;h=430"/>
        <figcaption>A magvak esszenciális zsírsavakat tartalmaznak<cite>Forrás: Shutterstock</cite></figcaption>
      </figure>
      <p>3. A B1-vitamin és az elektrolitok elegendő energiát biztosítanak, ha aktív és mozgékony nap elé nézünk.</p>
      <p>4. A magvak esszenciális zsírsavakat és fitoszterolokat tartalmaznak, amelyek segíthetnek a koleszterinszint szabályozásában. Emellett hozzájárulnak az immunrendszer egészségéhez is.</p>
      <p>5. A napraforgómag magas magnéziumtartalmáról is ismert. Ez az ásványi anyag segíthet kiszivárogtatni a méreganyagokat a testből. Sőt, emellett idegnyugtató tulajdonságokkal is bír.</p>
      <p>Próbálja ki a következő receptet!</p>
      <figure>
        <img src="https://cdn.nwmgroups.hu/s/img/i/1911/20191128matchas-szelet.jpg?w=645&amp;h=430"/>
        <figcaption>
          <cite>Forrás: Shutterstock</cite>
        </figcaption>
      </figure>
      <h3>Kakaóvajas, matchás szelet</h3>
      <p>
        <b>Hozzávalók:</b>
      </p>
      <ul>
        <li>¾ csésze kakaóvaj</li>
        <li>¼ csésze kókuszolaj</li>
        <li>½ csésze kesudió, egy éjszakára beáztatva</li>
        <li>egy csipet tengeri só</li>
        <li>½ csésze kókusznektár</li>
        <li>1 evőkanál matchapor</li>
        <li>1 teáskanál frissen reszelt gyömbér</li>
        <li>1 teáskanál frissen reszelt narancshéj</li>
        <li>1 csésze zab</li>
        <li>1 csésze kókuszdió-reszelék</li>
        <li>1 csésze mandulapehely</li>
        <li>1 csésze napraforgómag</li>
      </ul>
      <p><b>Elkészítés:</b><br/><a href="https://www.onegreenplanet.org/vegan-recipe/white-chocolate-matcha-protein-bars/">Egy serpenyőben</a> olvasszuk meg a kakaóvajat és a kókuszolajat, majd tegyük félre kihűlni.<br/>Egy nagy tálban keverjük össze a zabot, a kókuszreszeléket, a mandulát és a napraforgómagot, azután tegyük félre.<br/>Amikor kihűlt a kakaóvaj és a kókuszolaj keveréke, öntsük egy turmixgépbe a kesudióval, a sóval, a kókusznektárral, a matchaporral, a gyömbérrel és a narancshéjjal. Dolgozzuk simára.<br/>Ha szükséges, adjunk hozzá egy kis mandulatejet.<br/>Öntsük a napraforgómagos keverékre, és dolgozzuk össze.<br/>Tegyük egy sütőpapírral kibélelt kis tepsibe, majd a hűtőbe egy-két órára.</p>
      <related>
        <h4>TOVÁBBI ÉRDEKES CIKKEK, RECEPTEK AZ ORIGO GASZTROROVATÁBAN:</h4>
        <a href="https://www.origo.hu/tafelspicc/index.html"/>
        <a href="https://www.origo.hu/tafelspicc/20191126-felkeszultek-az-unnepi-keresletre-a-halarusok.html"/>
        <a href="https://www.origo.hu/tafelspicc/20191127-aranytej-kurkumas-tej-recept.html"/>
        <a href="https://www.origo.hu/tafelspicc/20191126-a-tokeletes-rakott-krumpli-recept.html"/>
      </related>
    </article>
  </body>
</html>