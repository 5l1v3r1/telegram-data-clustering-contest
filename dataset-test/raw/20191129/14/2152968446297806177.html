<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/29/dostoen-jivot-v-chili-struva-edno-oko.431249"/>
    <meta property="og:site_name" content="Dnes.bg"/>
    <meta property="article:published_time" content="2019-11-29T14:34:00+00:00"/>
    <meta property="og:title" content="Достоен живот в Чили струва едно око"/>
    <meta property="og:description" content="Чилийци се събраха на пореден протест в Сантяго | Dnes.bg"/>
  </head>
  <body>
    <article>
      <h1>Достоен живот в Чили струва едно око</h1>
      <h2>Чилийци се събраха на пореден протест в Сантяго</h2>
      <address><time datetime="2019-11-29T14:34:00+00:00">29 Nov 2019, 14:34</time> by <a rel="author" href="https://www.dnes.bg/author/299" target="_blank">Ния Христова</a></address>
      <p>Пред президентския дворец в столицата на Чили, протестиращи се събраха в подкрепа на демонстрантите, които изгубиха очите си по време на сблъсъците със силите на реда, съобщиха от БТА. <br/><br/>Някои от присъстващите носеха превръзки на окото си и разказваха как са били ранени от силите на реда. Повечето смятат, че е било преднамерено. Протестиращите носеха плакати с надпис " В Чили стремежът към достоен живот, ви коства окото". <br/><br/>Повече от 232 души загубиха зрението си през петте седмици на антиправителствени протести срещу неравенството и бедността. Според лекарите най- малко 50 души от всички ранени имат нужда от изкуствено око. След случилото се е създадена програма към общественото здравеопазване, която да покрие спешните нужди на пострадалите.</p>
    </article>
  </body>
</html>