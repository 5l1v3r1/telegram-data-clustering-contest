<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014765/%D9%88%D8%A7%DA%A9%D9%86%D8%B4-%D8%B3%D8%A7%D8%B2%D9%85%D8%A7%D9%86-%D9%84%DB%8C%DA%AF-%D8%A8%D9%87-%D8%AE%D8%A8%D8%B1-%D9%84%D8%BA%D9%88-%D8%A8%D8%A7%D8%B2%DB%8C-%D9%87%D8%A7%DB%8C-%D9%84%DB%8C%DA%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T14:12:09+00:00"/>
    <meta property="og:title" content="واکنش سازمان لیگ به خبر لغو بازی‌های لیگ"/>
    <meta property="og:description" content="سهیل مهدی رئیس کمیته مسابقات سازمان لیگ فوتبال ایران می گوید فردا صبح در مورد برگزار شدن یا برگزار نشدن بازی های لیگ برتر تصمیم گرفته خواهد شد."/>
  </head>
  <body>
    <article>
      <h1>واکنش سازمان لیگ به خبر لغو بازی‌های لیگ</h1>
      <address>
        <time datetime="2019-11-29T14:12:09+00:00">29 Nov 2019, 14:12</time>
      </address>
      <p>
        <i>سهیل مهدی رئیس کمیته مسابقات سازمان لیگ فوتبال ایران می گوید فردا صبح در مورد برگزار شدن یا برگزار نشدن بازی های لیگ برتر تصمیم گرفته خواهد شد.</i>
      </p>
      <p>به گزارش مشرق، به دلیل افزایش آلایندگی هوا مدارس استان تهران بجز شهرهای دماوند، پردیس، رودهن و فیروزکوه فردا در دو نوبت صبح و عصر تعطیل شد و حالا برگزاری دو دیدار لیگ برتر که در شهرقدس و ورزشگاه آزادی برنامه ریزی شده است، در هاله ای از ابهام قرار گرفته است.</p>
      <blockquote>بیشتر بخوانید:<br/><a href="https://www.mashreghnews.ir/news/1014753/%D9%84%D8%BA%D9%88-%D8%AF%DB%8C%D8%AF%D8%A7%D8%B1-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%86%D8%B3%D8%A7%D8%AC%DB%8C-%D9%88-%D9%BE%DB%8C%DA%A9%D8%A7%D9%86-%D8%AA%D8%B1%D8%A7%DA%A9%D8%AA%D9%88%D8%B1">لغو دیدار <i>پرسپولیس</i>-نساجی و پیکان-تراکتور؟</a></blockquote>
      <p>به همین منظور گفتگویی با سهیل مهدی داشتیم که او در این رابطه می گوید :« هنوز تصمیمی گرفته نشده و ابلاغی هم به ما داده نشده است. به عنوان مثال یکی از بازی های تهران در شهر قدس برگزار می شود که ممکن است امشب بارندگی داشته باشد. ما منتظر می مانیم و صبح فردا در مورد برگزاری یا لغو بازی تصمیم نهایی گرفته خواهد شد.»</p>
      <p>از مهدی در رابطه با بازی دو تیم سپاهان و استقلال که قرار است از ساعت 15 روز آینده در اصفهان برگزار شود هم پرسیدیم که او اینگونه پاسخ داد:« هر جای ایران که شرایط برگزاری مسابقه فراهم نباشد، بازی ها لغو خواهد شد».</p>
      <p>منبع: ورزش سه</p>
    </article>
  </body>
</html>