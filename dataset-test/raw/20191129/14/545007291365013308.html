<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/creste-numarul-victimelor-dupa-cutremurul-din-albania/"/>
    <meta property="og:site_name" content="Europa FM"/>
    <meta property="article:published_time" content="2019-11-29T14:36:14+00:00"/>
    <meta property="og:title" content="Crește numărul victimelor după cutremurul din Albania"/>
    <meta property="og:description" content="Bilanţul deceselor din Albania, în urma cutremurului de marţi, a ajuns la 49 de morţi şi 750 de răniţi."/>
  </head>
  <body>
    <article>
      <h1>Crește numărul victimelor după cutremurul din Albania</h1>
      <address>
        <time datetime="2019-11-29T14:36:14+00:00">29 Nov 2019, 14:36</time>
      </address>
      <p>Bilanţul deceselor din <b>Albania</b>, în urma cutremurului de marţi, a ajuns la <b>49</b> de morţi şi <b>750</b> de răniţi.</p>
      <p><b>Ministrul de Externe</b> al Albaniei cere ajutorul <b>României</b> în continuare.</p>
      <p>O echipă de sălvatori ai<b> IGSU</b> se află de marţi seară în Albania şi ajută la scoaterea victimelor de sub dărâmături.</p>
      <p>Ministerul de Externe de la Bucureşti anunţă că ministrul albanez pentru <b>Europa</b> și afaceri externe de la Tirana l-a sunat pe <b>Bogdan Aurescu</b> pentru a-i cere ajutor suplimentar.</p>
      <p>Autorităţile albaneze au nevoie de specialiştii români în continuare dar şi de sprijin pentru reconstrucţia zecilor de clădiri prăbuşite.</p>
      <p>În oraşele afectate, mii de albanezi se află în corturi, pe stadioane, însă alţi sinistraţi s-au mutat la rude în alte oraşe. Peste <b>5.000 de oameni</b> nu mai au o locuinţă.</p>
      <p>Între timp, preşedintele <b>Turciei</b> a anunţat că țara sa va construi <b>500</b> de clădiri în Albania.</p>
    </article>
  </body>
</html>