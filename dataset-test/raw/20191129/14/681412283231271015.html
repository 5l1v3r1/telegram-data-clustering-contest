<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/kriptovalute-i-kriminal-raj-za-sticanje-nezakonitih-dobiti/"/>
    <meta property="og:site_name" content="PC Press"/>
    <meta property="article:published_time" content="2019-11-29T14:13:03+00:00"/>
    <meta property="og:title" content="Kriptovalute i kriminal: Raj za sticanje nezakonitih dobiti"/>
    <meta property="og:description" content="Kriptovalute kao što su Bitkoin, Ethereum, te Monero, sve su češće valute koje biraju trgovci narkoticima, te oni koji se bave drugim vrstama kriminala. Kako je popularnost digitalnih valuta rasla,…"/>
  </head>
  <body>
    <article>
      <h1>Kriptovalute i kriminal: Raj za sticanje nezakonitih dobiti</h1>
      <address><time datetime="2019-11-29T14:13:03+00:00">29 Nov 2019, 14:13</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Kriptovalute kao što su <a href="https://pcpress.rs/tag/bitkoin/">Bitkoin</a>, <a href="https://pcpress.rs/tag/ethereum/">Ethereum</a>, te <a href="https://pcpress.rs/tag/monero/">Monero</a>, <b>sve su češće valute koje biraju trgovci narkoticima, te oni koji se bave drugim vrstama kriminala</b>. Kako je popularnost digitalnih valuta rasla, tako su kriminalci dobijali sve više prostora da svoje nezakonite aktivnosti sakriju iza privatnosti i anonimnosti na kojoj se zasniva blockchain tehnologija.</p>
      <figure>
        <img src="https://i0.wp.com/pcpress.rs/wp-content/uploads/2019/11/kriptovalute.jpg"/>
      </figure>
      <p>Globalni gubici kada je reč o kriminalu vezanom za kriptovalute su tokom 2019. <b>porasli za preko 150%</b> u odnosu na one zabeležene 2018. godine. Na to ukazuje i izveštaj koji se bavi forenzikom blockchain-a, agencije <a href="https://pcpress.rs/tag/ciphertrace/">CipherTrace</a>, koji nudi i podatak da je <b>tokom 2019. godine šteta uzrokovana kriminalnim aktivnostima na polju kriptovaluta iznosila 4,4 milijarde dolara</b>. Takvi rezultati ukazuju na to da se napadači prilagođavaju, te ciljaju veći plen, što podrazumeva i velike i dobro planirane napade od kojih se nije lako odbraniti.</p>
      <figure>
        <img src="https://i2.wp.com/pcpress.rs/wp-content/uploads/2019/11/kriptovalute2.jpg"/>
      </figure>
      <p>Za gubitke od početka 2019. godine najzaslužnija su dva slučaja – <b>Ponzi šema</b> koja se sprovodila na kripto menjačnici PlusToken i koja je žrtve <b>“koštala” čak 2,9 milijardi dolara</b>, te slučaj menjačnice <a href="https://pcpress.rs/tag/quadrigacx/">QuadrigaCX</a>, čiji je osnivač početkom godine preminuo i u sa sobom odneo kripto ključeve za digitalni trezor, a tom prilikom je nestalo kriptovaluta u protivvrednosti od <b>oko 195 miliona dolara</b>.</p>
      <related>
        <a href="https://pcpress.rs/ebay-visa-i-mastercard-povukle-podrsku-facebook-kriptovaluti-libra/"/>
      </related>
      <p>Izvor: <a href="https://pcpress.rs/PCout/?url=https://www.reuters.com/article/us-crypto-currencies-crime/cryptocurrency-crime-surges-losses-hit-4-4-billion-by-end-september-ciphertrace-report-idUSKBN1Y11WH">Reuters</a></p>
      <p>Tagovi: <a href="https://pcpress.rs/tag/bitcoin/">bitcoin</a>, <a href="https://pcpress.rs/tag/bitkoin/">Bitkoin</a>, <a href="https://pcpress.rs/tag/blockchain/">blockchain</a>, <a href="https://pcpress.rs/tag/ciphertrace/">CipherTrace</a>, <a href="https://pcpress.rs/tag/ethereum/">Ethereum</a>, <a href="https://pcpress.rs/tag/kriptovalute/">kriptovalute</a>, <a href="https://pcpress.rs/tag/monero/">Monero</a>, <a href="https://pcpress.rs/tag/plustoken/">PlusToken</a>, <a href="https://pcpress.rs/tag/ponzi-sema/">Ponzi šema</a>, <a href="https://pcpress.rs/tag/quadrigacx/">QuadrigaCX</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/litecoin-mladi-brat-bitkoina/"/>
        <a href="https://pcpress.rs/kradu-od-drzave-da-bi-rudarili-kriptovalute/"/>
        <a href="https://pcpress.rs/u-zimbabveu-bitkoin-vredi-12-105-dolara/"/>
      </related>
    </article>
  </body>
</html>