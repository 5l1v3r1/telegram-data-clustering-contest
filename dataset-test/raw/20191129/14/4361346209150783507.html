<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/elege-lett-a-nagyinak-az-egyejszakas-kalandokbol-ezert-84-evesen-felhagyott-a-tinderezessel/187599"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-29T14:30:00+00:00"/>
    <meta property="og:title" content="Elege lett a nagyinak az egyéjszakás kalandokból, ezért 84 évesen felhagyott a Tinderezéssel"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Elege lett a nagyinak az egyéjszakás kalandokból, ezért 84 évesen felhagyott a Tinderezéssel</mark>
      </h1>
      <address><time datetime="2019-11-29T14:30:00+00:00">29 Nov 2019, 14:30</time> by <a rel="author">Bors</a></address>
      <p>Legyen szó ismerkedésről, barátkozásról, az igaz szerelem megtalálásáról, vagy egy alkalmi légyott leszervezéséről, a randizós alkalmazások mindenki számára rejtenek új élményeket. Napjainkban talán a Tinder nevezetű felület a legnépszerűbb mind közül, lézetése óta párok ezrei számolnak be arról, hogy itt találtak egymásra – habár a „tinderezők” nagy része alkalmi kapcsolat keresése céljából regisztrál.</p>
      <p>Nem ismeretlen a dolog a 84 éves Hattie Wiener számára sem, ő ugyanis nem sokkal ezelőttig oszlopos tagja volt a tinderezők közösségének: az idő múlásával egyre fiatalabb és fiatalabb férfiak társaságát élvezte. A két gyermekkel és három unokával megáldott nagyi még az ötvenes éveiben vált el, azóta közel 30 évet töltött randizással, egyéjszakás kalandokkal.</p>
      <figure>
        <iframe src="https://www.youtube.com/embed/z0beWGzHa-U" width="650" height="366" data-service="Youtube" scrolling="no"/>
      </figure>
      <p>Most azonban fordult a kocka: Wienernek elege lett a randizós alkalmazásból, leginkább azért, mert az igaz szerelemre vágyik. Úgy döntött tehát, megválik a Tindertől. Egyetlen kikötése a dologgal kapcsolatban, hogy jövendőbelije legalább 20 évvel fiatalabb legyen nála.</p>
      <p>– Amire vágyom ebben az életben, az egy társ. Egy olyan társ, aki beindul rám, és akitől én is beindulok: mondjuk egy 60 év körüli férfi – árulta el a nagyi, majd kifejtette aggodalmát – A Tinderen mindig megláttam őket, vonzódni kezdtem hozzájuk, aztán eltöltöttünk együtt egy éjszakát, végül sohasem láttam őket többé. Valójában én lettem a nő, akit mindenki felszed, pedig egyáltalán nem ez volt a célom.</p>
      <p>Wiener azt mondja, a legidősebb férfi, akit interneten ismert meg, 60 éves volt, életében egyszer látta, és nagyon jó volt vele. Nagyon jól passzoltak, tökéletes volt minden, ám mégsem vonzódtak egymáshoz annyira, hogy egy korabeli nővel tartós kapcsolatba kezdjen.</p>
      <p>– Nagyon ritka, ha egy fiatalabb férfi egy jóval öregebb nőt választ, és még vele is akar élni. De rengeteget tanultam a Tindertől: megtanultam, ki is vagyok valójában. Sok új tapasztalatot szereztem, amik közül nem mind volt jó, de arra biztosan rájöttem, hogy nem minden férfi egyenlő egy kemény pénisszel vagy egy orgazmust kiváltó G-pont-zsenivel – fakadt ki Wiener.</p>
      <p>A nő elmondása szerint a férfiak, akikkel intim kalandja volt, mind szenvedélyesek voltak, de egyikkel sem volt képes elkötelezni magát. Ő másmilyen férfira vágyik. „A férfira.”</p>
      <p>(<a href="https://www.ladbible.com/community/weird-tinder-granny-quits-dating-app-in-a-bid-to-find-love-20191128">via</a>)</p>
    </article>
  </body>
</html>