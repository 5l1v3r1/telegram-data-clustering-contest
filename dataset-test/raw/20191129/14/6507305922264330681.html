<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/theo-hernandez-il-trattore-rossonero-diventato-imprescindibile-da-lui-parte-il-rilancio-353445"/>
    <meta property="og:site_name" content="MilanNews.it"/>
    <meta property="article:published_time" content="2019-11-29T14:30:00+00:00"/>
    <meta property="og:title" content="Theo Hernandez, il trattore rossonero diventato imprescindibile. Da lui parte il rilancio"/>
    <meta property="og:description" content="Corsa, progressione, accelerazione e potenza fisica sono solo alcune delle tante qualità che sino a questo momento ha sfoderato Theo Bernard François Hernández meglio conosciuto come Theo Hernandez. Il terzino del Milan ha praticamente conquistato tutti già dalla sua prima uscita stagionale contro il Bayern Monaco, dove però a causa di un infortunio si è dovuto fermare per circa due mesi saltando le prime in campionato. "/>
  </head>
  <body>
    <article>
      <h1>Theo Hernandez, il trattore rossonero diventato imprescindibile. Da lui parte il rilancio</h1>
      <address><time datetime="2019-11-29T14:30:00+00:00">29 Nov 2019, 14:30</time> by <a rel="author">Pascal Desiato</a></address>
      <p>Corsa, progressione, accelerazione e potenza fisica sono solo alcune delle tante qualità che sino a questo momento ha sfoderato Theo Bernard François Hernández meglio conosciuto come Theo Hernandez. Il terzino del Milan ha praticamente conquistato tutti già dalla sua prima uscita stagionale contro il Bayern Monaco, dove però a causa di un infortunio si è dovuto fermare per circa due mesi saltando le prime in campionato. </p>
      <p>Da quella partita già si erano intuite le potenzialità del francese arrivato dal Real Madrid, la sua classe e la sua forza che si sono confermate da quando preso il possesso della fascia nessuno ha più osato toglierli quello che è suo, ossia il posto da titolare che sino ai mesi precedenti era occupato da Rodriguez. In questa stagione ha collezionato 10 presenze di cui 9 da titolare e 1 da subentrato segnando 2 reti contro Genoa e Roma e un assist per Leao nella sconfitta interna contro la Fiorentina.</p>
      <p>Acquistato per circa 20 milioni di euro, voluto fortemente da Maldini, il costo del suo cartellino è praticamente lievitato, infatti negli ambienti di mercato si parla di valore raddoppiato. </p>
      <p>Da lui la società e soprattutto i tifosi sperano possa partire quella risalita che porti ai risultati di un tempo, un terzino sinistro che mancava da molti anni e che in questo momento nel palcoscenici europei e con le sue caratteristiche manca. </p>
      <p>Le prestazioni sino a questo momento gli danno ragione e lui soprattutto con quelle si è conquistato la stima del popolo rossonero che in ogni partita non manca di fargli avere applausi e sostegno.</p>
    </article>
  </body>
</html>