<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724569/zaradi-zemetresenieto-v-albaniya-ima-otmeneni-rezervatsii-za-novogodishnite-praznitsi-v-duras.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T14:48:00+00:00"/>
    <meta property="og:title" content="Заради земетресението в Албания има отменени резервации за новогодишните празници в Дуръс"/>
    <meta property="og:description" content="Кюстендил. Заради земетресението в Албания има отменени резервации за новогодишните празници в Дуръс. Това каза пред Радио „Фокус” – Кюстендил Мая Божанова, организатор на туристически пътувания от Кюстендил."/>
  </head>
  <body>
    <article>
      <h1>Заради земетресението в Албания има отменени резервации за новогодишните празници в Дуръс</h1>
      <address><time datetime="2019-11-29T14:48:00+00:00">29 Nov 2019, 14:48</time> by <a rel="author">Агенция "Фокус"</a></address>
      <p><b><i>Кюстендил.</i></b> Заради земетресението в Албания има отменени резервации за новогодишните празници в Дуръс. Това каза пред <b>Радио „Фокус” – Кюстендил</b> Мая Божанова, организатор на туристически пътувания от Кюстендил. <br/><br/>По думите ѝ случилата се трагедия е накарала фирми от София да отменят направените резервации за предстоящите празници. „Хората са получили информация от колегите и сега резервират почивките си при нас или в други фирми. Най-вече се насочват към Струмица”, каза Мая Божанова. По думите ѝ дестинацията е много добра, а цените там са приемливи. <br/><br/>Предпочитат се двудневните пакети. Път, медицинска застраховка, нощувки, две празнични вечери възлиза на 295 лева. „Освен това мястото на юг, хората предпочитат да е по-топло, да имат по-голяма увереност за прибиране на 1 януари”, каза Мая Божанова.<br/><br/>Венцеслав ИЛЧЕВ</p>
    </article>
  </body>
</html>