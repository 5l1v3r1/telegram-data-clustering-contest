<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783994/%D8%A7%D8%A8%D8%B2%D8%A7%D8%B1-%D9%87%D9%86%D8%B1-%D8%A8%D8%B1%D8%A7%DB%8C-%D8%AA%D8%B1%D9%88%DB%8C%D8%AC-%D9%81%D8%B1%D9%87%D9%86%DA%AF-%D9%86%D9%85%D8%A7%D8%B2-%D8%AF%D8%B1-%D8%AC%D8%A7%D9%85%D8%B9%D9%87-%D8%A7%D8%B3%D8%AA%D9%81%D8%A7%D8%AF%D9%87-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T14:12:17+00:00"/>
    <meta property="og:title" content="مدیرکل تبلیغات اسلامی بوشهر: ابزار هنر برای ترویج فرهنگ نماز در جامعه استفاده شود"/>
    <meta property="og:description" content="بوشهر - مدیرکل سازمان تبلیغات اسلامی استان بوشهر گفت: ابزار هنر برای ترویج فرهنگ نماز در جامعه استفاده شود."/>
  </head>
  <body>
    <article>
      <h1>مدیرکل تبلیغات اسلامی بوشهر: ابزار هنر برای ترویج فرهنگ نماز در جامعه استفاده شود</h1>
      <address>
        <time datetime="2019-11-29T14:12:17+00:00">29 Nov 2019, 14:12</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام عبدالرضا سروستانی عصر جمعه در نشست با مسئولان حوزه هنری بوشهر اظهار داشت: بسیج یکی از نعمت های ارزشمند انقلاب اسلامی است که ما شاهد دستاورد ها و کارکرد های عظیم بسیج در عرصه های مختلف نظام اسلامی بودیم  و بسیج همواره نقش تعیین کننده ای داشته است.</p>
      <p>مدیرکل سازمان تبلیغات اسلامی استان بوشهر افزود: به عنوان مجموعه سازمان تبلیغات اسلامی و حوزه هنری تبلیغات اسلامی و هنرمندان و در هر رده‌ای، امیدواریم که بتوانیم کسوت ارزشمند بسیجی را به تن بپوشیم و فرهنگ بسیجی را بتوانیم در محیط کار خود احیا کنیم.</p>
      <p>وی با اشاره به اهمیت نماز بیان کرد: نماز اولین واژه و از ارکان اساسی دین مبین اسلام است و به عنوان یک انسان مکلف و به عنوان کسی که در فرهنگسازی جامعه نقش داریم باید تلاش کنیم متناسب با خودمان و جامعیت در امر مقدس نماز پیشتاز باشیم.</p>
      <p>حجت الاسلام سروستانی با اشاره به ظرفیت هنرمندان اظهار داشت: هنرمندان چهره‌های تاثیرگذار جامعه هستند و نمایشگاه گروهی عکس نماز کار فاخری بود و اهتمام حوزه هنری استان بوشهر در بحث نماز را مشخص می کند و از جمله حرکت هایی است که می تواند به ما کمک کند.</p>
      <p>وی افزود: هنرمندان باید تلاش کنند در بخش تئاتر، موسیقی و فیلم نیز مسئله نماز را جلوه گر باشند و اولین قدم در جامعه هدف این است که جامعه را نمازخوان کنیم و خودمان باید پیشتاز باشیم و باید وقت نماز در برنامه ها لحاظ شود.</p>
      <figure>
        <img src="https://media.mehrnews.com/d/2019/11/29/4/3306468.jpg"/>
      </figure>
      <p>
        <b>برپایی نمایشگاه عکس نماز</b>
      </p>
      <p>رئیس حوزه هنری استان بوشهر در این نشست ضمن گرامیداشت هفته بسیج، اظهار داشت: این نهاد تلاش دارد در راستای تقویت هنر دینی، فریضه الهی نماز در عرصه های مختلف هنری از جمله سرود، نمایشگاه هنرهای تجسمی، تئاتر بچه های مسجد و فیلم کوتاه پویانمایی را به عنوان مضمون جدی به کار گیرد.</p>
      <p>امید پارسایی‌فر با اشاره به برپایی نمایشگاه عکس با موضوع نماز در نگارخانه حوزه هنری گفت: قدرت هنر است که می تواند مفاهیم بزرگی چون نماز و بندگی را جلوه گر باشد و در این راه نیاز به مشارکت جدی هنرمندان متعهد استان و کشور است.</p>
      <p>وی با اشاره به برگزاری ستاد اقامه نماز سازمان تبلیغات اسلامی بیان کرد: حوزه هنری یکی از اعضای این ستاد است و شرح وظایف و عملکردهای مهمی برای حوزه هنری تعیین شده است که در این رابطه آمادگی همکاری کامل را داریم.</p>
      <p>پارسایی‌فر بیان کرد: برپایی نمایشگاه عکس با موضوع نماز نشان از ظرفیت فرهنگی و هنری بی نظیر این فریضه الهی دارد و شایسته است هنرمندان ملی و استانی دراین‌باره تلاش بیشتری داشته باشند.</p>
      <p>وی با تاکید بر اینکه حوزه هنری انقلاب اسلامی استان بوشهر از آثار هنرمندانی که در این زمینه تولید داشته باشند حمایت می کند افزود: این بیان و شیوه هنری موثر ترین و جذاب ترین وسیله برای انتقال موضوعات دینی است که رسالت هنر دینی نیز همین موضوع مهم است.</p>
      <p>وی با اشاره به برگزاری سالیانه این نمایشگاه اظهار داشت: برپایی نمایشگاه گروهی عکس نماز یکی از برنامه های سالیانه حوزه هنری استان بوشهر است که طی فراخوان به اطلاع هنرمندان عکاس خواهد رسید.</p>
      <p>پارسایی فر با بیان اینکه آثار ۱۶ هنرمند عکاس بوشهر در این نمایشگاه حضور دارد گفت: نمایشگاه عکس "نماز" در قالب ۳۸ اثر از مجموعه آثار هنرمندان شهرهای نیشابور، گیلان ، اراک، خراسان جنوبی، کرج، بوشهر، بندر لنگه، کرمانشاه، زنجان، آذربایجان شرقی و لرستان است.</p>
      <p>مسعود سلیمانی، رضا ریشهری نژاد، سهیلا هونجانی، مهنوش زارع، جابر غلامی، زهرا حاجب، محمد گلچین، فاطمه زالی، حمید رضا مجیدی، نرجس عمرانی، مهدیه حجی، حسین توحیدی فرد، هانیه محسنی زاده، محمد ولی مهرابی، سید مصطفی بیضایی و فاطمه جلایی نژاد هنرمندان عکاس این نمایشگاه هستند.</p>
      <p>روح اله صالحی، عقیل کوخردی، کیومرث خوشبین فر، سیده مریم موسوی، داود خانی، حمیدرضا بازرگانی، مجتبی نکو ، حسن برجاس، سیدمحمدجواد موسوی، سیدحسن موسوی، علی دلیخون، سید محمدجواد موسوی، رضا ماهینی، موسی احمدی زاده و ابراهیم توزندجانی از دیگر هنرمندان عکاس این نمایشگاه هستند.</p>
    </article>
  </body>
</html>