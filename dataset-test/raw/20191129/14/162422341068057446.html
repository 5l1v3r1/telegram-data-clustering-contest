<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/29/tepli-nyvy-v-ukrayini-zrostayut-ploshhi-pid-energetychnymy-kulturamy/"/>
    <meta property="og:site_name" content="AgroDay"/>
    <meta property="article:published_time" content="2019-11-29T14:00:36+00:00"/>
    <meta property="og:title" content="Енерго-поле: в Україні зростають площі під енергетичними культурами"/>
    <meta property="og:description" content="В Україні посівні площі під енергетичними культурами збільшились до 2-3 тисяч гектарів. Плантації енергетичних культур, які спеціально вирощують для використання в якості біопалива та / або подальшого виробництва енергії, збільшуються через значне подорожчання викопного палива і недостатню кількість природніх запасів, зауважують експерти. Енергетичні верба і тополя, павлонія, а також міскантус та сорго набувають популярності серед аграріїв, зауважує кандидат економічних наук Юрій Кернасюк. &quot;Якщо сорго, міскантус, світчграс та інші енергетичні рослини є вже досить відомими серед українських аграріїв, то, наприклад, павловнію почали вирощувати лише останні два роки,» - зазначає науковець. Павловнія - це швидкоросле дерево, яке має високі показники тепловіддачі і придатне для використання в якості сировини для виробництва паливних брикетів та пелет. Павлонію, яка здатна поглинати велику кількість вуглецю СО2 та запобігати ерозії ґрунту, можна вирощувати на бідних поживними речовинами й"/>
  </head>
  <body>
    <article>
      <h1>Енерго-поле: в Україні зростають площі під енергетичними культурами</h1>
      <address>
        <time datetime="2019-11-29T14:00:36+00:00">29 Nov 2019, 14:00</time>
      </address>
      <p>В Україні посівні площі під енергетичними культурами збільшились до 2-3 тисяч гектарів.</p>
      <p>Плантації енергетичних культур, які спеціально вирощують для використання в якості біопалива та / або подальшого виробництва енергії, збільшуються через значне подорожчання викопного палива і недостатню кількість природніх запасів, зауважують експерти.</p>
      <p>Енергетичні верба і тополя, павлонія, а також міскантус та сорго набувають популярності серед аграріїв, зауважує кандидат економічних наук Юрій Кернасюк. “Якщо сорго, міскантус, світчграс та інші енергетичні рослини є вже досить відомими серед українських аграріїв, то, наприклад, павловнію почали вирощувати лише останні два роки,» – зазначає науковець.</p>
      <p>Павловнія – це швидкоросле дерево, яке має високі показники тепловіддачі і придатне для використання в якості сировини для виробництва паливних брикетів та пелет.</p>
      <p>Павлонію, яка здатна поглинати велику кількість вуглецю СО2 та запобігати ерозії ґрунту, можна вирощувати на бідних поживними речовинами й забруднених ґрунтах.</p>
      <p>Один саджанець павловнії коштує 150 гривень вроздріб та 60 гривень оптом. В середньому на 1 гектарі можна вирощувати до 1000 дерев і це обійдеться приблизно у  600-1500 гривень.</p>
      <p>За даними Держстату, за останні 10 років частка енергії, яку отримують від біопалива і відходів у загальному енергоспоживанні України зросла більш ніж втричі. Передбачається, що до 2030 року цей показник становитиме близько 5,6-10%.</p>
      <p>Повідомляє <a href="https://ecotown.com.ua/news/V-Ukrayini-enerhetychni-roslyny-vyroshchuyut-na-3-tys-hektariv/">EcoTown</a></p>
      <related>
        <h4>Статті по темі</h4>
        <a href="https://agroday.com.ua/2019/11/29/zemlerejtyng-nasha-krayina-vhodyt-u-top-10-krayin-svitu-za-ploshhamy-ornyh-zemel/"/>
        <a href="https://agroday.com.ua/2019/11/29/karpatskyj-vodograj-na-lvivshhyni-fermer-vyroshhuye-osetriv-na-chornu-ikru/"/>
        <a href="https://agroday.com.ua/2019/11/28/pozytsiya-proty-v-meksytsi-takozh-zaboronyly-vykorystannya-pestytsydiv-z-glifosatom/"/>
        <a href="https://agroday.com.ua/2019/11/19/ne-vsi-kury-odnoyi-natury-na-dnipropetrovshhyni-vyroblyatymut-ekologichno-chystu-produktsiyu/"/>
        <a href="https://agroday.com.ua/2019/11/15/chastka-agrobrata-shho-otrymayut-agrariyi-z-derzhbyudzhetu-na-2020-rik/"/>
        <a href="https://agroday.com.ua/2019/11/13/bioenergetyka-mozhe-staty-osnovnym-dzherelom-organichnyh-dobryv-v-ukrayini/"/>
      </related>
    </article>
  </body>
</html>