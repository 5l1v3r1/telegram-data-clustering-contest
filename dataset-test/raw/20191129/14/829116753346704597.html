<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191129-egy-parkolasi-vita-fajult-el-csutortokon-delben.html"/>
    <meta property="og:site_name" content="Origo"/>
    <meta property="article:published_time" content="2019-11-29T14:00:00+00:00"/>
    <meta property="og:title" content="Baltával és gázspray-vel esett egymásnak két sofőr Miskolcon"/>
    <meta property="og:description" content="A parkoláson veszett össze egy taxis és egy idős férfi."/>
  </head>
  <body>
    <article>
      <h1>Baltával és gázspray-vel esett egymásnak két sofőr Miskolcon</h1>
      <address><time datetime="2019-11-29T14:00:00+00:00">29 Nov 2019, 14:00</time> by <a rel="author">Origo</a></address>
      <p>
        <b>Egy parkolási vita fajult el csütörtökön délben annyira, hogy a rendőröknek kellett intézkednie. Két autós esett egymásnak veszekedés után.</b>
      </p>
      <p>Egy 64 éves férfi november 28-án 11:30 körül Miskolcon, a Nagy Lajos király úton <a href="http://www.police.hu/hu/hirek-es-informaciok/legfrissebb-hireink/bunugyek/turelem">összeveszett</a> egy 45 éves taxissal, aki "erősen sérelmezte, hogy a férfi miért parkolt arra a helyre".</p>
      <aside>A kiabálás után az idősebb férfi kikapott a kocsijából egy baltanyelet, a taxis pedig gázsprayt fújt támadója felé.</aside>
      <p>A rendőrök a 64 éves férfit a bejelentés után a helyszínen elfogták, majd a Miskolci Rendőrkapitányságra vitték, ahol gyanúsítottként hallgatták ki. </p>
      <p>
        <mark>Felfegyverkezve elkövetett garázdaság megalapozott gyanúja miatt indult ellene eljárás.</mark>
      </p>
      <p>"A Borsod-Abaúj-Zemplén Megyei Rendőr-főkapitányság fontosnak tartja hangsúlyozni, hogy a szabályokat betartva, kellő türelemmel és megértéssel a tragédiák, a közlekedési nézeteltérések zöme elkerülhető!" - tették hozzá a közleményben.</p>
    </article>
  </body>
</html>