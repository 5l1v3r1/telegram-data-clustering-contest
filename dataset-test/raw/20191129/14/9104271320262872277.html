<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/lauretana-premiata-a-milano-nel-vi-edizione-di-save-the-brand-fashion-food-furniture"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-29T14:03:09+00:00"/>
    <meta property="og:title" content="Lauretana premiata a Milano nel VI edizione di “Save the Brand – Fashion, Food, Furniture”"/>
    <meta property="og:description" content="Oltre ai riconoscimenti anche l'aumento di fatturato da 28 milioni nel 2016 a 40 nel 2018"/>
  </head>
  <body>
    <article>
      <h1>Lauretana premiata a Milano nel VI edizione di “Save the Brand – Fashion, Food, Furniture”</h1>
      <h2>Oltre ai riconoscimenti anche l'aumento di fatturato da 28 milioni nel 2016 a 40 nel 2018</h2>
      <address>
        <time datetime="2019-11-29T14:03:09+00:00">29 Nov 2019, 14:03</time>
      </address>
      <p>Si è tenuta al Four Seasons Hotel di Milano la sesta edizione dell’evento “Save the Brand – Fashion, Food, Furniture”. Durante l’evento esclusivo sono stati presentati i risultati e i trend emersi dalla ricerca “3F – Il valore dei brand delle PMI italiane”.</p>
      <p>Tra le aziende premiate anche Lauretana, rappresentata dal suo CEO Antonio Pola. All’azienda di Graglia (BI) è stato consegnato un prestigioso riconoscimento per l’eccellente performance economico-finanziaria nel settore Food &amp; Beverage e in particolare per il suo impegno nell’internazionalizzazione del brand.</p>
      <p>Grazie a un mirato piano industriale, Lauretana ha visto crescere il suo fatturato annuo, che è passato da 28 milioni di euro del 2016 a 40 milioni di euro nel 2018, affermandosi come eccellenza 100% Made in Italy e mostrandosi sempre più attenta alle esigenze crescenti dei suoi clienti con i quali ha stabilito un rapporto di trasparenza e fiducia.</p>
      <p>Acqua Lauretana nasce pura dalla sorgente di Graglia (BI) a oltre 1000 metri s.l.m, in un ambiente incontaminato privo di insediamenti industriali e agricoli, e viene imbottigliata a poche centinaia di metri dalla fonte per preservare tutta la sua purezza. Con soli 14 mg/l di residuo fisso, risulta l’acqua più leggera d’Europa, un vero e proprio dono della natura che può essere valorizzato solo da un’azienda virtuosa che pone la qualità al centro delle sue politiche aziendali e commerciali.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/eventi-e-cultura/alessandra-zanin-incoronata-miss-moda-giovane"/>
        <a href="https://laprovinciadibiella.it/eventi-e-cultura/una-biellese-a-rischiatutto"/>
        <a href="https://laprovinciadibiella.it/attualita/eventi-biella-un-sabato-ricco-iniziative"/>
      </related>
    </article>
  </body>
</html>