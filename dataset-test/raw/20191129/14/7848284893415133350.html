<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/vidal-messaggio-al-barcellona-se-non-mi-sentiro-importante-dovro-guardarmi-intorno-anche-a-gennaio-324341"/>
    <meta property="og:site_name" content="FcInterNews.it"/>
    <meta property="article:published_time" content="2019-11-29T14:24:45+00:00"/>
    <meta property="og:title" content="Vidal, messaggio al Barcellona: &quot;Se non mi sentirò importante, dovrò guardarmi intorno. Anche a gennaio&quot;"/>
    <meta property="og:description" content="Resto al Barcellona solo se mi sentirò centrale al progetto. Questo, in sunto, il pensiero di Arturo Vidal circa il proprio futuro sportivo, lui che sta trovando più spazio nel..."/>
  </head>
  <body>
    <article>
      <h1>Vidal, messaggio al Barcellona: "Se non mi sentirò importante, dovrò guardarmi intorno. Anche a gennaio"</h1>
      <address><time datetime="2019-11-29T14:24:45+00:00">29 Nov 2019, 14:24</time> by <a rel="author">Mattia Zangari</a></address>
      <p>Resto al <b>Barcellona</b> solo se mi sentirò centrale al progetto. Questo, in sunto, il pensiero di Arturo <b>Vidal</b> circa il proprio futuro sportivo, lui che sta trovando più spazio nel centrocampo spaziale dei blaugrana ma che resta a tutti gli effetti un dodicesimo uomo, spesso decisivo. Questo status in rosa non fa stare sereno al cento per cento il cileno, che a <i>TV3</i> ha mandato un messaggio al mondo barcellonista: "Mi piacerebbe stare sempre qui al Barcellona, ma devo essere obiettivo e vivere giorno per giorno - ha puntualizzato l'ex Juve, accostato di recente anche all'<b>Inter </b>del suo ex mentore Antonio <b>Conte</b> -. Se a dicembre o alla fine della stagione riterrò di non essere importante qui, dovrò trovare una soluzione e valutare gli orizzonti per tornare ad esserlo". Per la cronaca,<i> King Arturo</i> ha un contratto con i catalani fino 30 giugno 2021 dopo aver firmato un rinnovo triennale nell'agosto 2018. </p>
      <p>
        <a href="https://www.videointer.it/watch.php?vid=cf762fd7d">
          <b>VIDEO - ALLA SCOPERTA DI... - BOUBAKARY SOUMARE, IL GIGANTE DEL LILLA</b>
        </a>
      </p>
    </article>
  </body>
</html>