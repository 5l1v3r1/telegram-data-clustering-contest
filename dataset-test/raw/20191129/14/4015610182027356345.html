<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816688"/>
    <meta property="og:site_name" content="Sportal.bg"/>
    <meta property="article:published_time" content="2019-11-29T14:35:00+00:00"/>
    <meta property="og:title" content="Марица - Динамо е вторият най-посетен мач в ШЛ тази седмица"/>
    <meta property="og:description" content="Домакински мач на българския женски волейболен шампион Марица (Пловдив) отново попадна в топ 3 на най-посетените срещи в Шампионската лига според ..."/>
  </head>
  <body>
    <article>
      <h1>Марица - Динамо е вторият най-посетен мач в ШЛ тази седмица</h1>
      <address><time datetime="2019-11-29T14:35:00+00:00">29 Nov 2019, 14:35</time> by <a rel="author">SPORTAL.BG</a></address>
      <p>Домакински мач на българския женски волейболен шампион Марица (Пловдив) отново попадна в топ 3 на най-посетените срещи в Шампионската лига според данни на сайта на Европейската конфедерация по волейбол ЦЕВ. От вторите сблъсъци в груповата фаза на Шампионската лига двубоят между Марица (Пловдив) и руския шампион Динамо (Москва) е вторият най-посетен мач, съобщава volleymaritza.bg. Общо 3750 зрители гледаха двубоя в зала Колодрума.<br/><br/>Любопитно е, че пред двубоя Марица – Динамо е другият мач от Група Е: Уралочка-НТМК (Екатеринбург, Русия) – РК Кан (Кан, Франция), който беше изгледан от 3910 зрители. <br/><br/>Съвсем малко не достигна на маричанки да подобрят рекорда си за най-посетен мач в Пловдив. Той е от 11 януари 2018 година срещу сръбския Визура (Рума), тогава 3800 зрители подкрепиха “жълто-сините” в зала Колодрума. Срещата беше и най-посетеният мач в груповата фаза на Шампионска лига за сезон 2017-2018.<br/><br/>Следващите две домакинства на Марица в Шампионската лига ще бъдат през 2020 година – на 5 февруари, от 18:30 срещу френския шампион РК Кан (Кан) и на 18 февруари, от 18:30 ч. срещу руския Уралочка-НТМК (Екатеринбург).</p>
    </article>
  </body>
</html>