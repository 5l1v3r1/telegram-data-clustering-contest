<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838512-u-sevastopoli-zatrimali-rosiyanku-za-shpigunstvo-na-korist-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T10:10:00+00:00"/>
    <meta property="og:title" content="У Севастополі затримали росіянку за шпигунство на користь України"/>
    <meta property="og:description" content="КИЇВ. 29 листопада. УНН. Федеральна служба безпеки Російської Федерації затримала в окупованому Севастополі росіянку, яку підозрюють у шпигунстві на користь …"/>
  </head>
  <body>
    <article>
      <h1>У Севастополі затримали росіянку за шпигунство на користь України</h1>
      <address><time datetime="2019-11-29T10:10:00+00:00">29 Nov 2019, 10:10</time> by <a rel="author">Дар'я Панченко</a></address>
      <p><b>КИЇВ. 29 листопада. УНН.</b> Федеральна служба безпеки Російської Федерації затримала в окупованому Севастополі росіянку, яку підозрюють у шпигунстві на користь України. Про це повідомляє <b>УНН</b> з посиланням на <a href="https://tass.ru/">ТАСС</a>.</p>
      <p>Повідомляється, що ФСБ РФ затримала в окупованому Севастополі громадянку Росії, яку підозрюють в державній зраді.</p>
      <p>"Була завербована українськими спецслужбами і за завданням Головного управління розвідки Міноборони України цілеспрямовано здійснювала збір секретних відомостей військового характеру", - повідомили в ЗМІ.</p>
      <p>Також повідомляється, що було порушено кримінальну справу за ознаками злочину, передбаченого ст. 275 КК Росії (Державна зрада). Ведуться слідчі дії.</p>
      <p>Нагадаємо, кримська прокуратура скерувала до суду <a href="https://www.unn.com.ua/uk/news/1837914-dvokh-kolishnikh-deputativ-vr-krimu-suditimut-za-derzhavnu-zradu">обвинувальні акти</a> стосовно двох колишніх депутатів Верховної Ради Криму, які підозрюються у державній зраді.</p>
    </article>
  </body>
</html>