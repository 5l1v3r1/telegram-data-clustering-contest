<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/trziste/Radnici-Amazona-strajkuju-na-crni-petak/571122?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T10:29:28+00:00"/>
    <meta property="og:title" content="Radnici &quot;Amazona&quot; štrajkuju na crni petak"/>
    <meta property="og:description" content="BERLIN - Zaposleni u centrima za distribuciju kompanije &quot;Amazon&quot; u Njemačkoj stupili su u štrajk na crni petak zahtijevajući da im budu povećane plate."/>
  </head>
  <body>
    <article>
      <h1>Radnici "Amazona" štrajkuju na crni petak</h1>
      <address><time datetime="2019-11-29T10:29:28+00:00">29 Nov 2019, 10:29</time> by <a rel="author">Srna</a></address>
      <p>BERLIN - Zaposleni u centrima za distribuciju kompanije "Amazon" u Njemačkoj stupili su u štrajk na crni petak zahtijevajući da im budu povećane plate.</p>
      <p>Ovo je jedan od najprometnijih i najvažnijih dana za trgovce u čitavoj godini.</p>
      <p>Sindikat "Verdi" saopštio je da je štrajk počeo noćas u šest centara za dristribuciju širom zemlje i da će pojedini protesti trajati do utorka, 3. decembra.</p>
      <p>Predstavnik sindikata Orhan Akman rekao je da radnici "Amazona" žele da pošalju signal da njihov rad ne može biti kupljen ekstremnim popustima koje kompanija nudi i ovo doba godine.</p>
      <p>Akman je optužio "Amazon" za vršenje "ekstremnog pritiska" na zaposlene, zbog čega neki imaju zdravstvenih problema, prenio je AP.</p>
    </article>
  </body>
</html>