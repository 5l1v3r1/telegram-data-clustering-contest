<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/anoigei_o_dromos_gia_psifo_apodimon_kai_eklogi_proedrou_tis_dimokratias-590546/"/>
    <meta property="og:site_name" content="Real.gr"/>
    <meta property="article:published_time" content="2019-11-29T10:06:00+00:00"/>
    <meta property="og:title" content="Μ. Σχοινάς: Αν οι Ευρωπαίοι δεν βρούμε λύσεις, θα μας το επιβάλουν Αμερικάνοι και Κινέζοι"/>
    <meta property="og:description" content="Σε ισχύ βρίσκεται από χθες το νέο Σύνταγμα της χώρας καθώς δημοσιεύθηκαν στην Εφημερίδα της Κυβερνήσεως οι διατάξεις οι οποίες αναθεωρήθηκαν από τη Βουλή."/>
  </head>
  <body>
    <article>
      <h1>
        <a href="https://www.real.gr/politiki/arthro/m_sxoinas_an_oi_europaioi_den_broume_lyseis_tha_mas_to_epibaloun_amerikanoi_kai_kinezoi-590542/">Μ. Σχοινάς: Αν οι Ευρωπαίοι δεν βρούμε λύσεις, θα μας το επιβάλουν Αμερικάνοι και Κινέζοι</a>
      </h1>
      <address><time datetime="2019-11-29T10:06:00+00:00">29 Nov 2019, 10:06</time> by <a rel="author">Του Γιώργου Λυκουρέντζου</a></address>
      <p>
        <b>Σε ισχύ βρίσκεται από χθες το νέο Σύνταγμα της χώρας καθώς δημοσιεύθηκαν στην Εφημερίδα της Κυβερνήσεως οι διατάξεις οι οποίες αναθεωρήθηκαν από τη Βουλή.</b>
      </p>
      <p>Στην πράξη μετά από τις αλλαγές στο άρθρο 32 και στο άρθρο 54 ανοίγει ο δρόμος για την κυβέρνηση να προχωρήσει ακόμα και άμεσα το νομοσχέδιο για τη διευκόλυνση των εκλογέων του εξωτερικού να ψηφίζουν στον τόπο διαμονής τους αλλά και την έναρξη διαδικασίας εκλογής προέδρου της Δημοκρατίας.</p>
      <p>Υπενθυμίζεται ότι με βάση το Σύνταγμα η εκλογή του Προέδρου της Δημοκρατίας από τη Bουλή γίνεται με ονομαστική ψηφοφορία και σε ειδική συνεδρίαση, που συγκαλείται από τον Πρόεδρο της Bουλής έναν τουλάχιστο μήνα πριν λήξει η θητεία του εν ενεργεία Προέδρου της Δημοκρατίας.</p>
      <p>Με δεδομένο ότι ο μόνος χρονικός περιορισμός που τίθεται από το Σύνταγμα είναι το απώτατο χρονικό σημείο έναρξης της διαδικασίας με τη δημοσίευση σε ΦΕΚ των αλλαγών του Συντάγματος, ο πρόεδρος της Βουλής με τη συγκατάθεση προφανώς της κυβέρνησης, μπορεί από σήμερα μέχρι και τις 13 Φεβρουαρίου να κινήσει οποιαδήποτε στιγμή επιθυμεί τη σχετική διαδικασία με βάση τη νέα διάταξη του Συντάγματος η οποία δεν προβλέπει διάλυση της Βουλής αλλά εκλογή Προέδρου ακόμα και με σχετική πλειοψηφία.</p>
      <figure>
        <a href="https://media.real.gr/filesystem/Multimedia/pdf/SYNTAGMA_id34242.pdf">
          <img src="https://engine-real-clients.zentech.gr/?imgid=181258&amp;catid=42770&amp;srcid=252863&amp;type=13260"/>
        </a>
        <figcaption>
          <a href="https://media.real.gr/filesystem/Multimedia/pdf/SYNTAGMA_id34242.pdf">Το ΦΕΚ με τις αλλαγές στο Σύνταγμα</a>
        </figcaption>
      </figure>
    </article>
  </body>
</html>