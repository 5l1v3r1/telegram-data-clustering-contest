<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000114681"/>
    <meta property="og:site_name" content="MGR Online"/>
    <meta property="article:published_time" content="2019-11-29T10:39:00+00:00"/>
    <meta property="og:title" content="“มิน พีชญา” สวยสง่า! ร่วมรำบวงสรวงฉลอง 222ปี เมืองขอนแก่น"/>
    <meta property="og:description" content="งดงามอ่อนช้อย สวยสะกดทุกสายตา สำหรับนางเอกมากฝีมือ “มิน พีชญา วัฒนามนตรี” ในฐานะลูกหลานชาวอำเภอน้ำพอง จังหวัดขอนแก่น ที่ล่าสุดสาวมินก็ได้เข้าร่วมรำบวงสรวง 10 สิ่งศักดิ์สิทธิ์คู่เมืองขอนแก่น ฉลองครบรอบ 222 ปี” เนื่องในเทศกาลไหมนาน"/>
  </head>
  <body>
    <article>
      <h1>“มิน พีชญา” สวยสง่า! ร่วมรำบวงสรวงฉลอง 222ปี เมืองขอนแก่น</h1>
      <address><time datetime="2019-11-29T10:39:00+00:00">29 Nov 2019, 10:39</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011861801.JPEG"/>
      </figure>
      <p>งดงามอ่อนช้อย สวยสะกดทุกสายตา สำหรับนางเอกมากฝีมือ “มิน พีชญา วัฒนามนตรี” ในฐานะลูกหลานชาวอำเภอน้ำพอง จังหวัดขอนแก่น ที่ล่าสุดสาวมินก็ได้เข้าร่วมรำบวงสรวง 10 สิ่งศักดิ์สิทธิ์คู่เมืองขอนแก่น ฉลองครบรอบ 222 ปี” เนื่องในเทศกาลไหมนานาชาติ ครั้งที่ 41 ประเพณีผูกเสี่ยว และงานกาชาดจังหวัดขอนแก่น ประจำปี 2562 ณ บริเวณศาลหลักเมืองขอนแก่น <br/><br/>โดยในครั้งนี้นางเอกคนดัง “มิน พีชญา” สวยสง่ามาในเสื้อผ้าไหมสีเหลืองดอกคูน นุ่งผ้าซิ่นและสไบไหมลายแคนแก่นคูน ส่วนผมเก็บเรียบร้อยพร้อมติดดอกคูนด้านซ้าย ซึ่งมีนางรำจาก 26 อำเภอเข้าร่วมในพิธีรำบวงสรวงครั้งนี้นับแสนคน ใช้เวลาในการรำ 19 นาที กับ 3 เพลงที่สื่อถึงความเป็นจังหวัดขอนแก่น ประกอบกับท่วงท่าที่สวยงาม ที่อาจารย์นาฏศิลป์ในจังหวัดขอนแก่นร่วมกันคิดขึ้นมาเพื่อให้สอดคล้องกับสัญลักษณ์ของเมืองขอนแก่น ทั้งไดโนเสาร์ การเป่าแคน และ การผูกเสี่ยว ท่ามกลางประชาชนที่มารอชื่นชมพร้อมทั้งให้กำลังใจนางเอกคนดังและชมความอลังการของพิธีรำบวงสรวงในครั้งนี้อย่างเนืองแน่น ณ ลานด้านหน้าศาลหลักเมืองขอนแก่น</p>
      <figure>
        <img src="https://mpics.mgronline.com/pics/Images/562000011861802.JPEG"/>
      </figure>
      <figure>
        <img src="https://mpics.mgronline.com/pics/Images/562000011861803.JPEG"/>
      </figure>
      <figure>
        <img src="https://mpics.mgronline.com/pics/Images/562000011861804.JPEG"/>
      </figure>
      <figure>
        <img src="https://mpics.mgronline.com/pics/Images/562000011861805.JPEG"/>
      </figure>
      <figure>
        <img src="https://mpics.mgronline.com/pics/Images/562000011861806.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000114681"/>
      </related>
    </article>
  </body>
</html>