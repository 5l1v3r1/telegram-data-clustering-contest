<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-iit-bhu-campus-placement-to-begin-from-tomorrow-will-get-salary-packages-jobs-in-google-goldman-sachs-apple-microsoft-flipkart-uber-pytm-2873957.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-29T10:24:18+00:00"/>
    <meta property="og:title" content="यूपी के आईआईटी बीएचयू में कल रात से 250 कंपनियां देंगी लाखों करोड़ों के जॉब ऑफर, 150 कमरे बुक, सबकी निगाहें यूएस रेडमंड के मोटे पैकेज पर"/>
    <meta property="og:description" content="आईआईटी बीएचयू के प्लेसमेंट में इस बार 250 राष्ट्रीय और अंतरराष्ट्रीय कंपनियां जॉब ऑफर करेंगी। शनिवार को पूरी रात चलने वाले कैंपस सलेक्शन के लिए आर्यभट्ट हॉस्टल में 150 कमरे बुक हैं। पहले दिन करीब 40..."/>
  </head>
  <body>
    <article>
      <h1>यूपी के आईआईटी बीएचयू में कल रात से 250 कंपनियां देंगी लाखों करोड़ों के जॉब ऑफर, 150 कमरे बुक, सबकी निगाहें यूएस रेडमंड के मोटे पैकेज पर</h1>
      <address><time datetime="2019-11-29T10:24:18+00:00">29 Nov 2019, 10:24</time> by <a rel="author">हिन्दुस्तान टीम,वाराणसी</a></address>
      <p>आईआईटी बीएचयू के प्लेसमेंट में इस बार 250 राष्ट्रीय और अंतरराष्ट्रीय कंपनियां जॉब ऑफर करेंगी। शनिवार को पूरी रात चलने वाले कैंपस सलेक्शन के लिए आर्यभट्ट हॉस्टल में 150 कमरे बुक हैं। पहले दिन करीब 40 कंपनियां 12 से 47 लाख रुपये का हैंडसम पैकेज ऑफर करेंगी। संस्थान के ट्रेनिंग और प्लेसमेंट सेल की ओर से सभी तैयारियां लगभग पूरी कर ली गई हैं। हमेशा की तरह आईआईटी के छात्र-छात्राओं की निगाहें यूएस रेडमंड (यूनाइटेड स्टेट के रेडमेंड शहर) पैकेज पर लगी हैं। यह आफर माइक्रोसॉफ्ट और ऑरेकल कंपनी देती है। 2016 में कम्प्यूटर सॉफ्टवेयर कंपनी ऑरेकल ने एक छात्र को एक करोड़ 20 लाख रुपये सलाना का पैकेज दिया था। जबकि माइक्रोसाफ्ट ने दो विद्यार्थियों को इंटरनेशनल और 13 को नेशनल जॉब के लिए चुना। कंपनियों ने 90 लाख रुपये तक का पैकेज ऑफर किया था। गोल्डमैन 23, एक्सईएल ने 15 छात्रों के साथ 66 विद्यार्थियों को प्रथम सप्ताह में चयनित कर लिया था। 2018 में मैथमेटिक्स एंड कंप्यूटिंग की एक छात्रा को माइक्रोसॉफ्ट ने एक करोड़ 34 लाख का पैकेज दिया था।</p>
      <p>
        <b>कल रात 12 बजे शुरू होंगे इंटरव्यू</b>
      </p>
      <p>इंटरव्यू रात 12 बजे से शुरू होकर रविवार सुबह सात बजे तक चलेगा। इसके बाद एक घंटे का ब्रेक होगा। सुबह आठ बजे से दोबारा इंटरव्यू शुरू होगा जो दोपहर तीन बजे चलेगा। इसके बाद ट्रेनिंग एंड प्लेसमेंट सेल ऑफर का लिफाफा खोलेगा। प्रत्येक दिन के इंटरव्यू का लिफाफा ट्रेनिंग व प्लेसमेंट सेल में शाम चार बजे के बाद खोला जाएगा। इंटरव्यू में बीटेक के 759, आईडीडी के 242 तथा एमटेक के 288 और पीएचडी के 137 विद्यार्थी शामिल होंगे। आईआईटी बीएचयू में एक दिसम्बर से आरंभ प्लेसमेंट चार सप्ताह तक चलेगा। दूसरे चरण का प्लेसमेंट जनवरी से आरंभ होकर अप्रैल के अंतिम सप्ताह तक कई चरणों में होगा।</p>
      <figure>
        <img src="https://images1.livehindustan.com/uploadimage/library/2018/10/26/16_9/16_9_2/BHU__1540526806.jpg"/>
      </figure>
      <p><b>पहले दिन यह कंपनियां लेगी इंटरव्यू</b><br/>पहले दिन जो कंपनियां इंटरव्यू लेंगी उनमें प्रमुख रूप से गोल्डमैन, न्यूटेनिक्स, एप्पल, माइक्रोसॉफ्ट, गूगल, उबर, रिविगों, माइटिंकल, अल्फांसो, कॉडीनेशन, स्प्रींकलर, डीशॉ, टॉवर रिसर्च, इंटेल, सिस्को, कॉलकॉम, एक्सेल, टैक्सास इंस्टूमेंट, अप्लाइड मटैरियल, फ्लिपकार्ट, मास्टरकार्ट, रैकिटबेनइसर, अल्फांसो बीडीए, स्टेट स्ट्रीट,जेपीएमसी एनालिस्ट, केएलएक टेंकल, जीडीनोबो जीटी, सिटी बैंगलोर, सैमसंग, एपडयनिमिक्स, फ्लिपकार्ट एसडीई, पेटीएम, सैपलैब, एक्यूआर कैपिटल हेडआउट, रेजर पे, थॉट स्पॉट इनफारमेटिका, जेपीएमसी टेक, मंत्रा, आप्टम बीडीए तथा डिलिंगों इनोवेकर शामिल होंगी।</p>
      <figure>
        <img src="https://images1.livehindustan.com/uploadimage/library/2019/11/02/16_9/16_9_2/google_1572642469.jpg"/>
      </figure>
      <p><b>सीसी टीवी कैमरे की निगरानी</b><br/>आर्यभट्ट छात्रावास में होने वाले कैंपस प्लेसमेंट की रिकार्डिंग होगी। हॉस्टल के बाहर तथा मुख्य सड़क पर सीसीटीवी कैमरे लगाए गए हैं। भीतर हास्टल की गैलरी में भी सीसी टीवी कैमरा लगाया गया है। छात्रावास के बाहर 24 घंटे कड़े सुरक्षा के इंतजाम किए गए हैं।</p>
      <p>प्रो. अनिल अग्रवाल (कोआर्डिनेटर, प्लेसमेंट सेल, आईआईटी बीएचयू) ने कहा- कैंपस प्लेसमेंट के लिए राष्ट्रीय व अंतरराष्ट्रीय कंपनियों ने आने की पुष्टि की है। 30 नवंबर रात से शुरू होने वाले प्लेसमेंट इंटरव्यू में संस्थान के विद्यार्थी भाग लेंगे।</p>
    </article>
  </body>
</html>