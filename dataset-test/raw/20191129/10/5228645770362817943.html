<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/helyszinelo/2019/11/29/begyogyszeretett_youtuber/"/>
    <meta property="og:site_name" content="VELVET"/>
    <meta property="article:published_time" content="2019-11-29T10:12:00+00:00"/>
    <meta property="og:title" content="Élő videó-közvetítésben gyógyszerezte be magát és esett össze az egyik magyar youtuber"/>
    <meta property="og:description" content="Csak erős idegzetű olvasóinknak ajánljuk. Amennyiben ön is krízishelyzetben érzi magát, a cikk végén mutatjuk, hol kérhet segítséget."/>
  </head>
  <body>
    <article>
      <h1>Élő videó-közvetítésben gyógyszerezte be magát és esett össze az egyik magyar youtuber</h1>
      <address><time datetime="2019-11-29T10:12:00+00:00">29 Nov 2019, 10:12</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p>Sokkoló üzentet kaptunk egyik olvasónktól, aki arra hívta fel a figyelmünket, hogy az egyik magyar youtuber több élő videójában is gyógyszert vett be, melyre alkoholt ivott, a videók végén pedig összeesik. A következő tartalmat gyenge idegzetű olvasóinknak nem ajánljuk.</p>
      <p>A <a href="https://www.youtube.com/channel/UC-GKeR00KDunzMcOzwuj4Pw">Turbó Titán</a> álnevű youtuber nyergesújfalui lakos a tegnap feltöltött videójában több szem Rivotrilt (nyugtató, szorongásoldó készítmény) vett be, elmondása szerint 40 darabot. A tegnap esti videója végén összeesett, a kommentelők a mentők kihívását sürgették. Miután Turbó Titán összeesett, egyik nézője értesítette a mentőket, aki egy <a href="https://www.youtube.com/watch?v=O7MNiAGeQNo&amp;feature=youtu.be">másik Youtube-videóban közölte</a>, hogy egy barátjával együtt hívtak segítséget, Turbó Titán pedig már a mentőautóban van.</p>
      <p>Nem ez volt az első alkalom, hogy a youtuber összeesett az élőzése végén: október eleji, <i>Ismét elbasztátok!</i> c. videójában pont arról panaszkodott, hogy már megint ráhívta valaki a mentőket egy esti, élőben közvetített italozása alkalmával, ezért nem fog ilyen formában jelentkezni egy ideig. Másnap, október 6-án már <i>Leszarom, újra indul minden!</i> címmel jelentette be a folytatást, de azt megfogadta, hogy az alkoholfogyasztást kerülni fogja.</p>
      <p>Néhány nappal ezelőtt feltöltött videójában is furcsán viselkedett: 7 eurós támogatásért cserébe öngyújtóval leégette a szakállát, mivel saját elmondása szerint pénzhiány miatt nem tudta megvenni antidepresszáns gyógyszereit és nyugtatóját.</p>
      <p>
        <i>Ha ön is úgy érzi, segítségre lenne szüksége, hívja a krízishelyzetben lévőknek rendszeresített, ingyenesen hívható 116-123, vagy 06 80 820 111 telefonszámot! Kérjük, olvassa el <a href="http://www.ongyilkossagmegelozes.hu/ongyilkossagi-gondolataim-vannak.html">ezt az oldalt</a>! Amennyiben másért aggódik, <a href="http://www.ongyilkossagmegelozes.hu/ha-aggodik-valakiert.html">ezt az oldalt ajánljuk figyelmébe</a>.</i>
      </p>
    </article>
  </body>
</html>