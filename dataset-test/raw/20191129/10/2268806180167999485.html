<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/volleyball/dnes-shte-se-izigrayat-osem-macha-ot-voleybolnite-parvenstva-na-balgariya.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-29T10:17:38+00:00"/>
    <meta property="og:title" content="Днес ще се изиграят осем мача от волейболните първенства на България"/>
    <meta property="og:description" content="Дербито е в Бургас между Нефтохимик и Хебър"/>
  </head>
  <body>
    <article>
      <h1>Днес ще се изиграят осем мача от волейболните първенства на България</h1>
      <address><time datetime="2019-11-29T10:17:38+00:00">29 Nov 2019, 10:17</time> by <a rel="author" href="https://topsport.bg/author/todor-krastev" target="_blank">Тодор Кръстев</a></address>
      <p>Днес ще се изиграят осем мача от волейболните първенства на България. В мъжката Суперлига има пет срещи от осмия кръг, а при дамите двубоите са 3 от кртъг №7.</p>
      <p>Най-голям заряд има сблъсъкът при мъжете между шампиона Нефтохимик и носителя на Купата и Суперкупата на България Хебър. зрелището  започва в 18:30 часа в бургаската зала "Младост". Мачът ще бъде предаван пряко по Diema Sport 2.</p>
      <p>Хебър е лидер в класирането със 7 победи от 7 мача и 19 точки. Нефтохимик е втори със 6 победи, 1 загуба и също 19 точки.</p>
      <p>По същото време е и дербито между ЦСКА и Добруджа. "Червените" са девети в таблицата с 3 победи и 4 поражения, а добруджанци са трети с 4 победи и 3 загуби. "Зелените" от Добрич записаха три поредни поражения, което доведе до освобождаването от поста на старши-треньора Пламен Христов. В гостуването си Иван Станев и съотборниците му ще бъдат водени от  техническия директор и помощник-треньор Пламен Великов. Столичният гранд се поздрави с категоричен успех в последната си среща срещу Славия.  </p>
      <p>Половин час по-рано започват другите три двубоя от кръга: Славия и Черно море, Пирин - Марек Юнион-Ивкони и Арда - Монтана.</p>
      <p>Три от четирите срещите от последния за полусезона кръг в дамската НВЛ са също днес.</p>
      <p>В 16:00 часа започва битката между ЦСКА и Казанлък Волей - трети и пети в класирането. "Червените" са с 4 победи и 2 загуби и при успех ще зимуват на трето място. "Розите" са с 3 успеха и 3 поражения и също преследват "бронзовата" позиция.</p>
      <p>Вицешампионът Левски ще запише със сигурност шестата си победа този сезон срещу осмия най-слабия отбор Перун. Варненки за втори пореден сезон записват негативна серия и имат шест поредни поражения. Миналата година като дебютант те успяха да спечелят само гейм.</p>
      <p>В 18:00 часа в Стара Загора Берое и Славия ще се изправят един срещу друг. "Зелено-белите" са четвърти с 3 победи и 3 загуби. "Белите" имат победа само срещу Перун, но на два пъти загубиха петгеймови мачове.  Старозагорки се очертават като фаворит в срещата, имайки предвид домакинския фактор.</p>
    </article>
  </body>
</html>