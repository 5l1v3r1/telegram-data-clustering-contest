<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/najdete-10-rozdilu-podivne-fotky-zemana-na-fotbale-na-kterych-vypada-jako-dva-lide"/>
    <meta property="og:site_name" content="eXtra.cz"/>
    <meta property="article:published_time" content="2019-11-29T10:13:00+00:00"/>
    <meta property="og:title" content="Najděte 10 rozdílů: Podivné fotky Zemana na fotbale, na kterých vypadá jako dva lidé"/>
    <meta property="og:description" content="Zdálo se vám, že Miloš Zeman (75) vypadal na středečním utkání Slavie s Interem Milán až příliš svěže? Na fotce, kterou zveřejnil hradní mluvčí Jiří Ovčáček (40), tomu tak skutečně bylo. Jenomže na místě byli i profesionální fotografové, na jejichž snímcích už to s prezidentem taková hitparáda není."/>
  </head>
  <body>
    <article>
      <h6 class="kicker">prezident na Slavii</h6>
      <h1>Najděte 10 rozdílů: Podivné fotky Zemana na fotbale, na kterých vypadá jako dva lidé</h1>
      <address><time datetime="2019-11-29T10:13:00+00:00">29 Nov 2019, 10:13</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/d5/1d/d51d1d1-248210-zeman-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Najdi rozdíl…<cite>Facebook, Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/cc/1f/cc1f6d9-248209-75552783-2562868297114671-554581-2560x0-shrink.jpg"/>
          <figcaption>Na fotce od Ovčáčka byl Miloš Zeman samý úsměv.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/ed/87/ed870be-248205-profimedia-0485225504-2560x0-shrink.jpg"/>
          <figcaption>Takhle Zemana zvěčnili profesionální fotografové.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/d2/1c/d21ca3b-248207-profimedia-0485283567-2560x0-shrink.jpg"/>
          <figcaption>Tady Zemanovi do smíchu už nebylo. Sešívaní prohrávali…<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/najdete-10-rozdilu-podivne-fotky-zemana-na-fotbale-na-kterych-vypada-jako-dva-lide/galerie/4">+ Dalších 5 fotografií</a>
        </figcaption>
      </slideshow>
      <p>
        <b>Zdálo se vám, že Miloš Zeman (75) vypadal na středečním utkání Slavie s Interem Milán až příliš svěže? Na fotce, kterou zveřejnil hradní mluvčí Jiří Ovčáček (40), tomu tak skutečně bylo. Jenomže na místě byli i profesionální fotografové, na jejichž snímcích už to s prezidentem taková hitparáda není.</b>
      </p>
      <p>Stojaté vody českého rybníčku rozbouřila fotka <a href="https://www.extra.cz/tema/milos-zeman-prezident-cr">Miloše Zemana</a> ze středečního fotbalu. Prezident zamířil do Edenu, aby i s dcerou <a href="https://www.extra.cz/tema/katerina-zemanova">Kateřinou</a> (25) a svou <a href="https://www.extra.cz/tvrdik-vzal-zemana-a-jeho-dceru-na-fotbal-nechybela-ani-alex-mynarova">hradní partou sledoval utkání mezi Slavií a italským klubem Inter Milán.</a></p>
      <p>Tiskový mluvčí <a href="https://www.extra.cz/tema/jiri-ovcacek">Jiří Ovčáček</a> si na místě zahrál na fotografa a zvěčnil vysmátého Zemana na tribuně. Nebyl ale jediný, kdo fotil. Profesionálové z agentury na prezidenta rovněž namířili objektivy a výsledek je naprosto odlišný.</p>
      <h3>Co to způsobilo</h3>
      <p>A to natolik, že není až tak složité najít mezi Zemanem na jedné fotce a Zemanem na druhé deset rozdílů. Jestli se na to cítíte, můžete nám je poslat na e-mail <a href="mailto:redakce@extra.cz">redakce@extra.cz</a>.</p>
      <p><b>Malá nápověda:</b> na Ovčáčkově fotce nemá skoro žádné vrásky, pleť má napnutou a je učesaný. Zato na profesionálním snímku jsou chybějící vrásky zřetelně vidět, je jich víc a vlasy má rozčepýřené.</p>
      <p>Z čeho mohou tyto odlišnosti pramenit? První fotka, jejímž autorem je zřejmě Ovčáček, prý byla pořízena ještě za stavu 0:0. Prezident je na ní tudíž plný elánu a optimismu. Agenturní fotky údajně vznikly až v okamžicích, kdy už Slavia prohrávala. Skóre 1:3 a vítězství Italů z něj <a href="https://www.extra.cz/buh-neni-mysli-si-hrebejk-zeman-bohuzel-vypada-dobre-napsal-reziser-pelisku">nejspíš vysály veškerou energii a nezbylo mu než zdrceně hledět do dáli.</a></p>
      <p>Nebo to bylo úplně jinak? Názor si udělejte sami.</p>
    </article>
  </body>
</html>