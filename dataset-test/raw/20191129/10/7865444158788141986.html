<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://itavisen.no/2019/11/29/ryktes-splitter-nytt-storspill-fra-rockstar-games-med-setting-fra-middelalderen/"/>
    <meta property="og:site_name" content="ITavisen"/>
    <meta property="article:published_time" content="2019-11-29T10:11:00+00:00"/>
    <meta property="og:title" content="Ryktes splitter nytt storspill fra Rockstar Games, med setting fra middelalderen - ITavisen"/>
    <meta property="og:description" content="Ryktene skal ha det til at et middelalderspill fra skaperne av Red Dead Redemption og GTA er på vei."/>
  </head>
  <body>
    <article>
      <h1>Ryktes splitter nytt storspill fra Rockstar Games, med setting fra middelalderen - ITavisen</h1>
      <h2>Ansatt avslørte seg på LinkedIn.</h2>
      <address><time datetime="2019-11-29T10:11:00+00:00">29 Nov 2019, 10:11</time> by <a rel="author">Seirwan Kareemi</a></address>
      <p><i>Rockstar Games</i> har vært innom det meste, alt fra det ville vesten og 1940-tiden til moderne dager. En av deres ansatte kan på veldig sløvt vis ha avslørt hvor deres nyeste store IP-spill skal ta veien: nemlig middelalderen.</p>
      <h3>Har slettet profilen</h3>
      <p>Det hele kan altså være en tilfeldighet som peker i retning av noe annet, men det er uansett en interessant og mistenkelig spesifikk detalj. En indisk Rockstar Games-ansatt har på LinkedIn listet opp ansvarsområdene sine, der det blant annet vedgår følgende:</p>
      <figure>
        <img src="https://cdn.wccftech.com/wp-content/uploads/2019/11/WCCFrockstarmedieval2.jpg"/>
      </figure>
      <p>Et av ansvarsområdene handler altså om å lage «modulære miljøelementer med organisk utførelse som følger middelaldersk arkitekturstil». Vedkommende har slettet profilen sin i ettertid.</p>
      <p>Interessant nok så er det funnet urelaterte opplysninger som også peker i retning av et prosjekt med middelaldertema fra Rockstar, der noen med kjennskap til både GTA: Online og Red Dead Redemption 2 mener å vite at det er «Project Medieval» som står i fokus hos spillselskapet – ikke <i>Bully 2</i> eller <i>Grand Theft Auto 6</i>.</p>
      <p>
        <b>Hadde du likt et middelalderspill fra GTA-skaperne?</b>
      </p>
    </article>
  </body>
</html>