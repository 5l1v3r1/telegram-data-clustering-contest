<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/kanuni-dunya-bizimle-finale-kaldi-h700490.html"/>
    <meta property="og:site_name" content="61 SAAT"/>
    <meta property="article:published_time" content="2019-11-29T10:06:31+00:00"/>
    <meta property="og:title" content="Kanuni “Dünya Bizim”le finale kaldı"/>
    <meta property="og:description" content="Her alanda başarılı olan Kanuni Anadolu Lisesi, müzik alanında da kendini gösterdi"/>
  </head>
  <body>
    <article>
      <h1>Kanuni “Dünya Bizim”le finale kaldı</h1>
      <h2>Her alanda başarılı olan Kanuni Anadolu Lisesi, müzik alanında da kendini gösterdi </h2>
      <address>
        <time datetime="2019-11-29T10:06:31+00:00">29 Nov 2019, 10:06</time>
      </address>
      <p>Milli Eğitim Bakanlığı Yenilik ve Eğitim Teknolojileri Genel Müdürlüğü tarafından yürütülmekte olan eTwinning faaliyetlerinin 10. Yıl etkinlikleri kapsamında eTwinning Türkiye sosyal medya ekibinin düzenlediği şarkı yarışmasında Kanuni Anadolu Lisesi finale kaldı. <br/>Sözlerini okul öğrencileri Açelya Tüfekçibaşı’nın yazdığı bestesini Sıla Kutsal’ın yaptığı, Selin Suiçmez’in kemanıyla eşlik etiği “Dünya Bizim” şarkısını Sıla Kutsal ve Sera Erdem seslendirdi. Milli Eğitim Bakanlığı Eğitim Bilişim Ağı proje kapsamında Trabzon’a gelerek şarkıya klip çekti. <br/>Yarışmanın finali eTwinning Ulusal Konferansında 19-21 aralıkta yapılacak ve burada katılımcıların oylarıyla birinci seçilecek. <br/>Kanuni Anadolu Lisesi Müdürü Mustafa Balaban, “Okulumuz teknoloji, bilim ve sporda olduğu gibi  kültür sanat da başarılı olduğunu bir kez daha göstermiş oldu. Bu çalışmada emeği geçen başta müzik öğretmenimiz olmak üzere öğrencilerimi tebrik ediyor ve başarılarının devamını diliyoruz” dedi.<br/>Müzik öğretmeni Serap Uçar da öğrencilerini kutlarken, “Finale kaldığımız için çok mutluyuz. Öğrenciler bununla da kalmayıp çalışmalarını devam ettirdi ve  “Bir Kucak da Sen Aç” adlı yeni bir şarkı yaptı. Bu şarkının da sözlerini Mina Su Öksüz yazdı Sıla Kutsal ve Sera Erdem seslendirdi. Okul müdürümüz Mustafa Balaban’a çalışmalarımıza sunduğu katkılar sebebiyle teşekkür ediyorum” dedi. </p>
      <figure>
        <img src="https://www.61saat.com/images/upload/Ekran_Resmi_2019-11-29_12.06.54.png"/>
      </figure>
      <figure>
        <img src="https://www.61saat.com/images/upload/Ekran_Resmi_2019-11-29_12.06.47.png"/>
      </figure>
    </article>
  </body>
</html>