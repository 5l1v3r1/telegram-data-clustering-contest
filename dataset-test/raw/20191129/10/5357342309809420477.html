<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gry-online.pl/newsroom/najlepsze-cosplaye-wojowniczka-w-zbroi-kirin-z-monster-hunter/zc1d10f"/>
    <meta property="og:site_name" content="GRY-Online.pl"/>
    <meta property="article:published_time" content="2019-11-29T10:28:36+00:00"/>
    <meta property="og:title" content="Najlepsze cosplaye - wojowniczka w zbroi Kirin z Monster Hunter"/>
    <meta property="og:description" content="W nowym wydaniu naszego cyklu cosplayowego gości Narga jako wojowniczka w pancerzu Kirin z serii Monster Hunter."/>
  </head>
  <body>
    <article>
      <h1>Najlepsze cosplaye - wojowniczka w zbroi Kirin z Monster Hunter</h1>
      <h2>W nowym wydaniu naszego cyklu cosplayowego gości Narga jako wojowniczka w pancerzu Kirin z serii Monster Hunter.</h2>
      <address><time datetime="2019-11-29T10:28:36+00:00">29 Nov 2019, 10:28</time> by <a rel="author" href="https://www.gry-online.pl/user.asp?ID=64139" target="_blank">Adrian Werner</a></address>
      <figure>
        <img src="https://www.gry-online.pl/Galeria/Html/Wiadomosci/173363703.jpg"/>
        <figcaption>Źródło: Narga</figcaption>
      </figure>
      <p>Bohaterką kolejnego odcinka naszego cyklu została <a href="https://www.deviantart.com/narga-lifestream/gallery">Narga</a>, która przebrała się za wojowniczkę z serii <i>Monster Hunter</i> ubraną w zbroję Kirin.</p>
      <p>Dla porównania przypomnijmy, jak ten kostium prezentuje się w grze:</p>
      <figure>
        <img src="https://www.gry-online.pl/Galeria/Html/Wiadomosci/173363718.jpg"/>
      </figure>
      <p>Najnowszą odsłoną cyklu jest gra <a href="https://www.gry-online.pl/gry/monster-hunter-world/z14d5d">Monster Hunter: World</a>, która zadebiutowała 26 stycznia ubiegłego roku w wersjach na konsole Xbox One i PlayStation 4. Z kolei konwersja pecetowa ukazała się 9 sierpnia 2018 r.</p>
      <p>Produkcja okazała się wielkim przebojem. Wersja na PlayStation 4 posiada średnią ocen na poziomie 90% <a href="https://www.metacritic.com/game/playstation-4/monster-hunter-world">według serwisu Metacritic</a>. Z konsensusem tym zgodził się nasz redaktor, który wystawił produkcji <a href="https://www.gry-online.pl/S020.asp?ID=12474">notę 9.0/10</a>. Ponadto projekt rozszedł się <a href="https://www.gry-online.pl/newsroom/kolejne-miliony-monster-huntera-world-coj-gunslinger-na-switcha-i/za1cd20">w ponad 14 milionach egzemplarzy</a>, co czyni z niego największy sukces w historii firmy Capcom.</p>
      <p>We wrześniu tego roku ukazał się pierwszy duży dodatek, zatytułowany <a href="https://www.gry-online.pl/gry/monster-hunter-world-iceborne/za579e">Monster Hunter: World - Iceborne</a>. Na razie dostępny jest on wyłącznie na konsolach Xbox One i PlayStation 4. W planach jest również wersja pecetowa, której <a href="https://www.gry-online.pl/newsroom/znamy-pecetowa-date-premiery-monster-hunter-world-iceborne/z81ce69">premierę zaplanowano na 9 stycznia 2020 r.</a></p>
      <figure>
        <img src="https://www.gry-online.pl/Galeria/Html/Wiadomosci/173363734.jpg"/>
      </figure>
      <figure>
        <img src="https://www.gry-online.pl/Galeria/Html/Wiadomosci/173363750.jpg"/>
      </figure>
      <figure>
        <img src="https://www.gry-online.pl/Galeria/Html/Wiadomosci/173363765.jpg"/>
      </figure>
      <figure>
        <img src="https://www.gry-online.pl/Galeria/Html/Wiadomosci/173363781.jpg"/>
      </figure>
      <figure>
        <img src="https://cdn.gracza.pl/im/2019/gol-newsroom.png"/>
      </figure>
      <p>Zapraszamy Was do <a href="https://www.facebook.com/golnewsroom/">polubienia profilu Newsroomu na Facebooku</a>. Znajdziecie tam nie tylko najciekawsze wiadomości, ale i szereg miłych dodatków.</p>
    </article>
  </body>
</html>