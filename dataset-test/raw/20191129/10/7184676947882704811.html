<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/rizdvyanyj-pist-2019-yaki-produkty-ta-diyi-pid-zaboronoyu/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T10:21:58+00:00"/>
    <meta property="og:title" content="Різдвяний піст-2019: які продукти та дії під забороною"/>
    <meta property="og:description" content="28 листопада у православних і греко-католиків розпочався Різдвяний піст, який триватиме 40 днів. Чого не можна їсти у Різдвяний піст."/>
  </head>
  <body>
    <article>
      <h1>Різдвяний піст-2019: які продукти та дії під забороною</h1>
      <h2>Піст триватиме 40 днів</h2>
      <address>
        <time datetime="2019-11-29T10:21:58+00:00">29 Nov 2019, 10:21</time>
      </address>
      <p>У п’ятницю, 28 листопада у православних і греко-католиків розпочався <a href="https://narodna-pravda.ua/2019/11/26/rizdvyanyj-pist-2019-shho-kategorychno-ne-mozhna-robyty-u-tsi-dni/">Різдвяний піст</a>, який триватиме 40 днів та завершиться 7 січня, на Різдво Христове.</p>
      <p>Про це розповідає НАРОДНА ПРАВДА.</p>
      <p>Loading...</p>
      <p>У народі цей пост називають ще Філіпповим (Пилипівка), оскільки він починається відразу після дня пам’яті апостола Пилипа.</p>
      <p>Різдвяний піст не настільки суворий, як Великий піст. Віряни утримуються лише від м’ясо-молочних продуктів і яєць. В меню залишаються рослинні жири, морепродукти, риба.</p>
      <p>Протягом 40 днів не готують страв з м’яса, сиру, яєць. Не додають в супи і каші вершкове масло, сметану та інші молочні продукти.</p>
      <p>По понеділках, середах і п’ятницях пост більш суворий: заборонено вживання риби і навіть соняшникової олії. Дозволяється вживати рослинну їжу без олії – так зване сухоядение (можна їсти запечені овочі, фрукти, гриби, горіхи, хліб, мед, сухофрукти, пити чаї та компоти).</p>
      <p>По вівторках, четвергах, суботах і неділях можна вживати гарячу їжу з рослинною олією (в ці дні готують, наприклад, овочеві супи, борщі, рагу, каші, страви з картоплі, вареники з капустою і грибами, пісні голубці, вінегрет).</p>
      <p>Також Різдвяний піст – час, коли до споживання дозволені нерибні продукти моря (кальмари, креветки, мідії), риба і вино. Але не в усі дні, а по суботах-неділях, в свято Введення в храм Пресвятої Богородиці (4 грудня) і в День святого Миколая (якщо він не припав на середу або п’ятницю).</p>
      <p>При цьому найсуворіший період посту припадає на час після 2 січня. В ці дні до Святвечора (вечір 6 січня) рибу не можна їсти навіть в суботу та неділю.</p>
      <p>Проте тілесні обмеження – не головне. Як не втомлюються нагадувати священики, Різдвяний піст, як і будь-який інший, перш за все час очищення душі.</p>
      <p>
        <b>
          <i>Від чого варто утримуватися у піст:</i>
        </b>
      </p>
      <p>
        <i>Потрібно утримуватися від пристрастей і пороків, шкідливих звичок</i>
      </p>
      <p>
        <i>Небажано брати участь у видовищних заходах, ходити в гості і приймати гостей, дивитися розважальні телепередачі</i>
      </p>
      <p>
        <i>Не можна сваритися, лихословити, ображатися</i>
      </p>
      <p>
        <i>
          <b>Що потрібно робити в пост</b>
        </i>
      </p>
      <p>
        <i>Необхідні посилена молитва і покаяння</i>
      </p>
      <p>
        <i>Слід частіше відвідувати храм</i>
      </p>
      <p>
        <i>Пробачити образи ближніх</i>
      </p>
      <p>
        <i>Допомагати нужденним, приносити милостиню</i>
      </p>
      <p>До слова, раніше ми публікували <a href="https://narodna-pravda.ua/2019/11/27/rizdvyanij-pist-2019-krasivi-privitannya-ta-listivki/">підбірку красивих листівок і віршів</a>, якими ви зможете підтримати близьких і побажати їм гарного Різдвяного посту.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>