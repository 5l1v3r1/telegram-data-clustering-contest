<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905728/de-camargo-over-zijn-flirt-met-club-brugge-ik-voelde-mij-vereerd-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="De Camargo over zijn flirt met Club Brugge: &quot;Ik voelde mij vereerd&quot;"/>
    <meta property="og:description" content="Igor De Camargo (36) kon afgelopen zomer een verbazende transfer maken. Club Brugge had namelijk interesse in de spits. In"/>
  </head>
  <body>
    <article>
      <h1>De Camargo over zijn flirt met Club Brugge: "Ik voelde mij vereerd"</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <p>
        <b>Igor De Camargo (36) kon afgelopen zomer een verbazende transfer maken. Club Brugge had namelijk interesse in de spits. In <i>Gazet Van Antwerpen </i>doet hij het verhaal van die geschrapte transfer.</b>
      </p>
      <p>Zijn makelaar Paul Stefani belde hem afgelopen zomer op. "'Igor, wil je opnieuw in de Champions League aan de slag?', vroeg hij. Ik verschoot, en zei: Hoezo? Niet veel later nam Philippe Clement met mij contact op. Hij vond dat mijn profiel, zowel sportief als extrasportief, in zijn plannen paste. Ik voelde me vereerd. Met nog een jaar contract zat ik goed bij KV Mechelen, maar langs de andere kant kon ik zo'n voorstel misschien niet laten schieten."</p>
      <p>KV Mechelen werkte echter niet mee. "Het was een uniek moment om te vertrekken. Waarom? Met Mechelen had ik mijn doel bereikt: terugkeren naar eerste klasse. Jammer genoeg is de transfer niet doorgegaan. Voor hetzelfde geld flitst die opportuniteit, zeker op mijn leeftijd, niet meer voorbij."</p>
      <p>Gelukkig kon De Camargo de knop omdraaien. "Ik leefde niet in de illusie dat het sowieso zou lukken, h√©. Hoe ouder je wordt, hoe beter je zoiets kan plaatsen. Bovendien geniet ik volop van mijn tijd bij KV Mechelen. Deze club valt geenszins te vergelijken met het Malinwa waar ik in het verleden tegen speelde. We werken in een geweldige infrastructuur, met een fantastische groepssfeer. Ik heb hier alles wat een profvoetballer verlangt."</p>
      <aside>Lees meer<br/><a href="https://www.voetbalprimeur.be/nieuws/905660/hairemans-is-nog-geen-ster-bij-kv-mechelen-mijn-tijd-komt-nog-wel-.html?campname=highlighted-content&amp;camplink=onderaan">Hairemans is nog geen ster bij KV Mechelen: "Mijn tijd komt nog wel"</a></aside>
    </article>
  </body>
</html>