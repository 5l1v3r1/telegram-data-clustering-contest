<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stories/baddiewinkle-i-91-godishnata-helan-rut-van-uinkal-koyato-e-instagram-senzatsiya.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-29T10:15:17+00:00"/>
    <meta property="og:title" content="Baddiewinkle и 91-годишната Хелън Рут ван Уинкъл, която е Instagram сензация"/>
    <meta property="og:description" content="Бабата, която знае как да привлича вниманието към себе си"/>
  </head>
  <body>
    <article>
      <h1>Baddiewinkle и 91-годишната Хелън Рут ван Уинкъл, която е Instagram сензация</h1>
      <address><time datetime="2019-11-29T10:15:17+00:00">29 Nov 2019, 10:15</time> by <a rel="author" href="https://lifestyle.bg/author/lifestyle-bg" target="_blank">lifestyle.bg</a></address>
      <p>В днешно време всеки иска да бъде Instagram звезда, но колкото и лесно да изглежда, истината е, че се постига с доста труд и някои определени качества.</p>
      <p>Едни от задължителните компоненти са да сме млади, красиви и много креативни и оригинални. Доза смелост също не е излишна. </p>
      <figure>
        <embed-post data-src="https://www.instagram.com/p/BDo0IIkLFSY" data-service="Instagram"/>
      </figure>
      <p>91-годишната Хелън Рут ван Уинкъл може и да не е млада или така красива, както 20-годишните с перфектните им тела, но със сигурност знае как да предизвика интерес. Защото е шарена, защото е забавна и, определено, малко луда.</p>
      <figure>
        <embed-post data-src="https://www.instagram.com/p/B43SU06H1Y5" data-service="Instagram"/>
      </figure>
      <p>В Instagram e позната като Baddiewinkle, а всяка една от снимките ѝ се превръща в тотален хит сред последователите ѝ.</p>
      <figure>
        <embed-post data-src="https://www.instagram.com/p/Ba7FIppA3S5" data-service="Instagram"/>
      </figure>
      <p>Преди да се превърне в Baddiewinkle и да стане известна, Хелън е водила съвсем обикновен живот. Имала е малка ферма, за която се грижела сама в продължение на 15 години.</p>
      <figure>
        <embed-post data-src="https://www.instagram.com/p/mmM00xLFV-" data-service="Instagram"/>
      </figure>
      <p>Един ден нейната 17-годишна праправнучка я вижда облечена в къси дънкови панталони над коляното и шарена тениска. Снимката, която ѝ прави и качва в социалните медии, променя целия ѝ живот.</p>
      <figure>
        <embed-post data-src="https://www.instagram.com/p/4YB7RorFdM" data-service="Instagram"/>
      </figure>
      <p>Хелън Рут ван Уинкъл започва да се облича като тийнейджър и да осмива общоприетите правила и представата за живота на възрастните хора. Baddiewinkle е най-нагледният и представителен пример, че възрастта е просто цифра, когато имаме млад дух и страхотно чувство за хумор.</p>
      <figure>
        <embed-post data-src="https://www.instagram.com/p/BlaxaxNAg43" data-service="Instagram"/>
      </figure>
      <p>Изумително е, че жена на такава възраст започва така умело да борави с новите технологии и съвременните приложения, като дори успява да изкара пари от това. </p>
      <figure>
        <embed-post data-src="https://www.instagram.com/p/BaKIT3Hgk7N" data-service="Instagram"/>
      </figure>
      <p>В момента тя работи с две козметични бранда, които използват услугите ѝ на инфлуенсър, представящ продуктите им, и е лице на марката дрехи Dimepiece LA.</p>
      <figure>
        <embed-post data-src="https://www.instagram.com/p/Bk0cM3WA_uF" data-service="Instagram"/>
      </figure>
      <related>
        <h4>Още по темата</h4>
        <a href="https://lifestyle.bg/ideas/dori-smartta-ima-profil-v-instagram.html"/>
        <a href="https://lifestyle.bg/stars/matyu-makkonahi-i-profilat-mu-v-instagram.html"/>
        <a href="https://lifestyle.bg/ideas/tsru-kachi-parvata-si-snimka-v-instagram.html"/>
        <a href="https://lifestyle.bg/stars/dzhenifar-anistan-i-edna-detska-snimka-v-profila-i-v-instagram-1.html"/>
        <a href="https://lifestyle.bg/mobile/instagram-obmislya-da-skrie-laykovete-ot-profila-ni.html"/>
        <a href="https://lifestyle.bg/stars/dzhenifar-lopes-i-snimkata-koyato-podludi-fenovete-i-v-instagram.html"/>
        <a href="https://lifestyle.bg/style/pricheskata-koyato-vsichki-zvezdi-nosyat-tova-lyato.html"/>
        <a href="https://lifestyle.bg/ideas/pleasehatethesethings-nay-grozniyat-profil-v-instagram.html"/>
        <a href="https://lifestyle.bg/gadgets/netflix-instagram-ios-i-novata-funktsiya-za-spodelyane-na-istorii.html"/>
      </related>
    </article>
  </body>
</html>