<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/singapur-fejsbuk-da-objavi-ispravku-vesti-o-izborima/"/>
    <meta property="og:site_name" content="Krstarica"/>
    <meta property="article:published_time" content="2019-11-29T10:40:00+00:00"/>
    <meta property="og:title" content="Singapur: Fejsbuk da objavi ispravku vesti o izborima"/>
    <meta property="og:description" content="SINGAPUR - Singapur je Fejsbuku naredio da objavi obaveštenje o ispravci posta na toj društevnoj mreži, prema svom novom zakonu o lažnim vestima, nakon"/>
  </head>
  <body>
    <article>
      <h1>Singapur: Fejsbuk da objavi ispravku vesti o izborima</h1>
      <address><time datetime="2019-11-29T10:40:00+00:00">29 Nov 2019, 10:40</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SINGAPUR – Singapur je Fejsbuku naredio da objavi obaveštenje o ispravci posta na toj društevnoj mreži, prema svom novom zakonu o lažnim vestima, nakon što je korisnik odbio zahtev vlade da to učini.</p>
      <p>Singapurske vlasti su juče naredile blogeru Aleksu Tanu da ispravi objavu na Fejsbuk stranici bloga pod nazivom Stejc Tajms Recenzija, koja je sadržala optužbe za lažiranje izbora, navodeći da su izbori bili lažni i sramotni, preneo je Rojters.</p>
      <p>Aleks Tan, koji ne živi u Singapuru i tvrdi da je australijski državljanin, napisao je u sledećem postu da neće učinito to što Singapur zahteva od njega.</p>
      <p>Singapurska Kancelarija koja upravlja zakonom, poznatom kao Zakon o zaštiti od lažnih vesti i manipulacija na mreži (POFMA), saopštila je da je naložila Fejsbuku da naknadno objavi ispravku, nakon što je Tan to odbio, dodajući da je započela istragu protiv njega.</p>
      <p>Fejsbuk je odbio da komentariše slučaj, a Tanova objava je ostala nepromenjena.</p>
      <p>(Tanjug)</p>
    </article>
  </body>
</html>