<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Polityka/191129242-Stanislaw-Karczewski-Znalem-tylko-dobre-strony-Mariana-Banasia.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-29T10:23:38+00:00"/>
    <meta property="og:title" content="Stanisław Karczewski: Znałem tylko dobre strony Mariana Banasia"/>
    <meta property="og:description" content="- Znając doskonale życiorys, bo znam osobiście pana Mariana Banasia, to człowiek niezwykle zasłużony, bardzo aktywny, bardzo pracowity. Nie znałem wszystkich okoliczności, znałem tylko te dobre strony - powiedział na antenie RMF FM Stanisław Karczewski."/>
  </head>
  <body>
    <article>
      <h1>Stanisław Karczewski: Znałem tylko dobre strony Mariana Banasia</h1>
      <address><time datetime="2019-11-29T10:23:38+00:00">29 Nov 2019, 10:23</time> by <a rel="author">adm</a></address>
      <p>
        <b>- Znając doskonale życiorys, bo znam osobiście pana Mariana Banasia, to człowiek niezwykle zasłużony, bardzo aktywny, bardzo pracowity. Nie znałem wszystkich okoliczności, znałem tylko te dobre strony - powiedział na antenie RMF FM Stanisław Karczewski.</b>
      </p>
      <p>28 listopada w siedzibie PiS odbyło się spotkanie kierownictwa partii z prezesem NIK Marianem Banasiem. Rzeczniczka Prawa i Sprawiedliwości przekazała po nim, że „prezes Jarosław Kaczyński i wiceprezes Mariusz Kamiński wyrazili oczekiwanie, aby szef NIK Marian Banaś podał się do dymisji”.</p>
      <p>Sprawę skomentował także Stanisław Karczewski. Jak przyznał polityk w RMF FM, nie był świadkiem rozmowy prezesa NIK z Jarosławem Kaczyńskim i Mariuszem Kamińskim. Zapytany, czy zna jakiś sposób, za pomocą którego Marian Banaś przestałby pełnić funkcję prezesa NIK, odpowiedział: "Na razie będziemy czekali. Ja liczę, że ta decyzja będzie honorowa".<br/><br/>Wicemarszałek Senatu, który mówił kiedyś, że Marian Banaś jest człowiekiem kryształowym, stwierdził, że teraz znalazł na tym krysztale „więcej niż rysę”. –Patrząc w życiorys, i znając doskonale życiorys, bo znam osobiście pana Mariana Banasia, człowiek niezwykle zasłużony, bardzo aktywny, bardzo pracowity. Nie znałem wszystkich okoliczności, znałem tylko te dobre strony pana prezesa, a wtedy ministra –powiedział. Jak dodał, liczy na to, ze Marian Banaś podejmie decyzję zgodną z oczekiwaniem władz Prawa i Sprawiedliwości. – Liczę na to, że ta decyzja będzie taka honorowa. Jesteśmy dżentelmenami i myślę, że takie dżentelmeńskie, honorowe decyzje zostaną podjęte - zaznaczył. - Magicznego sposobu nie ma, natomiast na pewno jakiś znajdziemy. Będziemy się zastanawiać, będziemy też konsultować z prawnikami - stwierdził Karczewski, zapytany, czy władze PiS znalazły sposób na usunięcie Banasia z funkcji prezesa NIK. -Będziemy poszukiwać, ale ja liczę, patrząc znowuż, panie redaktorze, w życiorys pana prezesa i znając jego dotychczasową działalność, jestem przekonany, że po tej rozmowie wczorajszej pan prezes podejmie taką decyzję, jakiej oczekują władze partii Prawa i Sprawiedliwości - dodał.</p>
    </article>
  </body>
</html>