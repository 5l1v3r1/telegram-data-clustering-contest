<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/100-tys-euro-od-papieza-dla-ofiar-trzesienia-ziemi/"/>
    <meta property="og:site_name" content="eKAI"/>
    <meta property="article:published_time" content="2019-11-29T10:45:00+00:00"/>
    <meta property="og:title" content="100 tys. euro od papieża dla ofiar trzęsienia ziemi"/>
    <meta property="og:description" content="Papież Franciszek przeznaczył 100 tys. euro na pomoc dla ofiar trzęsienia ziemi w Albanii. W ten sposób – czytamy w watykańskim komunikacie - Ojciec Święty chce dać wyraz swej duchowej bliskości i ojc"/>
  </head>
  <body>
    <article>
      <h1>100 tys. euro od papieża dla ofiar trzęsienia ziemi</h1>
      <address><time datetime="2019-11-29T10:45:00+00:00">29 Nov 2019, 10:45</time> by <a rel="author">Krzysztof Bronk/vaticannews.va</a></address>
      <p>
        <b>Papież Franciszek przeznaczył 100 tys. euro na pomoc dla ofiar trzęsienia ziemi w Albanii. W ten sposób – czytamy w watykańskim komunikacie – Ojciec Święty chce dać wyraz swej duchowej bliskości i ojcowskiemu wsparciu dla mieszkańców terenów dotkniętych przez kataklizm. Zaznaczono, że jest to pierwsza pomoc na etapie, kiedy trwa jeszcze akcja ratunkowa.</b>
      </p>
      <p>Pieniądze trafią do diecezji, które zostały objęte trzęsieniem ziemi. Poinformowano, że do Albanii napływa pomoc z Kościoła na całym świecie, z krajowych episkopatów i lokalnych Caritas.</p>
      <p>W wyniku poniedziałkowego trzęsienia ziemi zginęło co najmniej 40 osób, a ponad 600 zostało rannych. Wciąż odnotowuje się nowe wstrząsy. Wczoraj najsilniejszy miał siłę 5,3 stopni.</p>
      <footer>Tirana Ⓒ Ⓟ</footer>
    </article>
  </body>
</html>