<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/1223/Artykul/2412730,W-Paryzu-rusza-12-edycja-festiwalu-filmu-polskiego-Kinopolska-W-programie-glownie-Gombrowicz"/>
    <meta property="og:site_name" content="Polskie Radio"/>
    <meta property="article:published_time" content="2019-11-29T10:37:00+00:00"/>
    <meta property="og:title" content="W Paryżu rusza 12. edycja festiwalu filmu polskiego Kinopolska. W programie głównie Gombrowicz"/>
    <meta property="og:description" content="Rozpoczyna się niezwykle ceniony przez nadsekwańskich kinomanów festiwal Kinopolska. W ciągu najbliższych dni wielbicieli srebrnego ekranu czeka prawdziwy maraton polskiego kina."/>
  </head>
  <body>
    <article>
      <h1>W Paryżu rusza 12. edycja festiwalu filmu polskiego Kinopolska. W programie głównie Gombrowicz</h1>
      <address>
        <time datetime="2019-11-29T10:37:00+00:00">29 Nov 2019, 10:37</time>
      </address>
      <p>
        <b>Rozpoczyna się niezwykle ceniony przez nadsekwańskich kinomanów festiwal Kinopolska. W ciągu najbliższych dni wielbicieli srebrnego ekranu czeka prawdziwy maraton polskiego kina.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/3b12d474-05ec-4435-aeb1-3f668c885d9b.mp3"/>
          </figure>
          <p>Nad Sekwaną rusza festiwal kina polskiego Kinopolska. Relacja Marka Brzezińskiego z Paryża (IAR)</p>
        </li>
      </ul>
      <p>Na początek widzowie zobaczą dwa pozakonkursowe filmy Filipa Bajona - "Panie Dulskie" i "Kamerdynera". Następnie kinomanów czeka spotkanie z dziełami nie tylko wielkich twórców kina, ale i jednego z najbardziej znanych we Francji polskich pisarzy - Witolda Gombrowicza.</p>
      <figure>
        <iframe data-src="https://twitter.com/PLInst_Paris/status/1196386270483820544?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Instytut Polski w Paryżu, już od wielu lat organizujący spotkania z kinem znad Wisły, w tym roku postanowił zamieścić w festiwalowym programie "Ferdydurke" w reżyserii Jerzego Skolimowskiego i "Pornografię", którą zrealizował Jan Jakub Kolski.</p>
      <related>
        <a href="https://www.polskieradio24.pl/399/7979/Artykul/2378045"/>
      </related>
      <p>W niedzielę widzów czeka "Kosmos" Andrzeja Żuławskiego na podstawie książki Witolda Gombrowicza. W sobotę widzowie będą mogli obejrzeć trzy filmy ubiegające się o festiwalowe laury - "Piłsudskiego" w reżyserii Michała Rosy, "Monument" Jagody Szelc i zrealizowany przez Jana Komasę obraz pod tytułem "Boże ciało".</p>
      <p>Filmy są wyświetlane w kinie Balzak o dwa kroki od Pól Elizejskich.</p>
      <p>st</p>
      <related>
        <a href="https://www.polskieradio.pl/5/1223/Artykul/2391145,Rusza-Miedzynarodowy-Kongres-Rodzin-Polonijnych-Duze-zainteresowanie-wydarzeniem"/>
      </related>
      <related>
        <a href="https://www.polskieradio.pl/5/1223/Artykul/2402670,Roman-Polanski-oskarzony-o-gwalt-Paryski-pokaz-filmu-zablokowany"/>
      </related>
    </article>
  </body>
</html>