<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/istat-occupazione-partite-iva-3123081/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T10:13:07+00:00"/>
    <meta property="og:title" content="Istat: cresce l’occupazione (+217mila su anno) ma solo grazie a partite Iva e stagionali"/>
    <meta property="og:description" content="ROMA – A ottobre 2019 gli occupati risultano in crescita di 46mila unità (+0,2%) secondo le stime Istat rispetto a settembre e di 217 mila unità su base annua (+0,9%). Il tasso di occupazione sale al 59,2%. L’andamento dell’occupazione è “altalenante, – commenta l’Istat – e a ottobre torna al livello massimo registrato quattro mesi prima, con un aumento rispetto a settembre, dovuto in particolare alla crescita dei lavoratori indipendenti” (+38 mila).Dl fisco, 8 per mille cambia: si potrà destinare anche all’edilizia scolasticaBlack Friday, perché si chiama così? E perché è un venerdì nero? E’ una fotografia in chiaroscuro quella scattata dall’Istat sul lavoro: l’occupazione torna a crescere ma solo grazie a partite Iva e lavoretti. “L’aumento è quasi interamente dovuto al balzo dei lavoratori autonomi (+38mila partite Iva in più sul mese) – segnala Il Sole 24 Ore – e da una ripresa dei contratti a termine, legati probabilmente alla stagionalità del periodo. Gli occupati a tempo indeterminato, la vera scommessa…"/>
  </head>
  <body>
    <article>
      <h1>Istat: cresce l’occupazione (+217mila su anno) ma solo grazie a partite Iva e stagionali</h1>
      <address><time datetime="2019-11-29T10:13:07+00:00">29 Nov 2019, 10:13</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/lavoro_ansa-1.jpg"/>
        <figcaption>Istat, più occupati a ottobre, ma stabili al palo (Ansa)</figcaption>
      </figure>
      <p>ROMA – A ottobre 2019 gli <a href="https://www.blitzquotidiano.it/video-news-vista/di-maio-dati-occupazione-3072849/">occupati</a> risultano in crescita di 46mila unità (+0,2%) secondo le stime Istat rispetto a settembre e di 217 mila unità su base annua (+0,9%). Il tasso di occupazione sale al 59,2%.</p>
      <p>L’andamento dell’occupazione è “altalenante, – commenta l’Istat – e a ottobre torna al livello massimo registrato quattro mesi prima, con un aumento rispetto a settembre, dovuto in particolare alla crescita dei lavoratori indipendenti” (+38 mila).</p>
      <figure>
        <a href="https://www.blitzquotidiano.it/economia/dl-fisco-8-per-mille-edilizia-scolastica-3123233/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/dl-fisco-8-per-mille-edilizia-scolastica-3123233/">
          <img src="https://static.blitzquotidiano.it/wp/wp-content/uploads/2019/11/dichiarazione-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/dl-fisco-8-per-mille-edilizia-scolastica-3123233/">Dl fisco, 8 per mille cambia: si potrà destinare anche all’edilizia scolastica</a>
      </h3>
      <figure>
        <a href="https://www.blitzquotidiano.it/economia/black-friday-perche-si-chiama-cosi-nero-3123131/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/black-friday-perche-si-chiama-cosi-nero-3123131/">
          <img src="https://static.blitzquotidiano.it/wp/wp-content/uploads/2019/11/black-friday-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/black-friday-perche-si-chiama-cosi-nero-3123131/">Black Friday, perché si chiama così? E perché è un venerdì nero?</a>
      </h3>
      <p>E’ una fotografia in chiaroscuro quella scattata dall’Istat sul lavoro: l’occupazione torna a crescere ma solo grazie a partite Iva e lavoretti.</p>
      <p>“L’aumento è quasi interamente dovuto al balzo dei lavoratori autonomi (+38mila partite Iva in più sul mese) – segnala Il Sole 24 Ore – e da una ripresa dei contratti a termine, legati probabilmente alla stagionalità del periodo. Gli occupati a tempo indeterminato, la vera scommessa delle politiche del governo con il decreto dignità e gli incentivi sulle stabilizzazioni di under35, sono al palo”.</p>
      <p>“Sostanzialmente stabili” i dipendenti permanenti. Il tasso di disoccupazione è sceso al 9,7%, con le persone in cerca di occupazione sono in diminuzione dell’1,7%, pari a -44 mila unità nell’ultimo mese.</p>
      <p>L’andamento congiunturale della disoccupazione è sintesi di un marcato calo per gli uomini (-3,9%, pari a -52 mila unità) e di un lieve aumento tra la donne (+0,7%, pari a +8 mila unità), e coinvolge tutte le classi d’età tranne gli ultracinquantenni.</p>
      <p>Nei dodici mesi, i disoccupati sono 269 mila in meno (-9,7%). La diminuzione riguarda tutte le fasce di età e in particolare la disoccupazione dei giovani tra i 15 e i 24 anni che si riduce al 27,8%. Su base mensile il calo è di 0,7 punti percentuali, su base annua di 4,8 punti. (fonte Ansa)</p>
    </article>
  </body>
</html>