<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/national/fast-1244002"/>
    <meta property="og:site_name" content="Sakshi"/>
    <meta property="article:published_time" content="2019-11-29T10:48:33+00:00"/>
    <meta property="og:title" content="ఇకపై టోల్‌ఫ్లాజాల వద్ద ‘ఫాస్ట్‌’ విధానం"/>
    <meta property="og:description" content="టోల్‌ప్లాజా వచ్చిందంటే చాలు గంటల తరబడి నిరీక్షించాల్సిందే. అప్పటివరకు రయ్‌మంటూ సాగే వాహనాలకు టోల్‌ప్లాజాలు అడ్డుకట్టగా మారేవి. బారులు తీరిన వాహనాలకు రుసం వసూలు చేస్తూ..బోలెడు సమయం వృథా అయ్యేది."/>
  </head>
  <body>
    <article>
      <h1>ఇకపై టోల్‌ఫ్లాజాల వద్ద ‘ఫాస్ట్‌’ విధానం</h1>
      <address>
        <time datetime="2019-11-29T10:48:33+00:00">29 Nov 2019, 10:48</time>
      </address>
      <p>టోల్‌ప్లాజా వచ్చిందంటే చాలు గంటల తరబడి నిరీక్షించాల్సిందే. అప్పటివరకు రయ్‌మంటూ సాగే వాహనాలకు టోల్‌ప్లాజాలు అడ్డుకట్టగా మారేవి. బారులు తీరిన వాహనాలకు రుసం వసూలు చేస్తూ..బోలెడు సమయం వృథా అయ్యేది. దీనికి పరిష్కారంగా జాతీయ రహదారుల ప్రాధికార సంస్థ (ఎన్‌హెచ్‌ఏఐ) ఈ-రుసుం చెల్లింపుతో కొత్త ఫాస్ట్‌ట్యాగ్‌ విధానాన్ని ప్రవేశపెట్టింది. టోల్‌గేట్ల వద్ద ఛార్జీల చెల్లిపులను ఎలక్ర్టానిక్‌ పద్దతిలో జరిపేందుకు ఉద్దేశించిన ఈ విధానం డిసెంబర్‌ 1 నుంచి తప్పనిసరి చేసిన సంగతి తెలిసిందే. ఈ నేపథ్యంలో ఫాస్టాగ్‌ విధివిధానాలు, అసునరించాల్సిన పద్దతులేంటో తెలుసుకుందాం.</p>
      <p>-ఫాస్టాగ్‌ కలిగిన వాహనం టోల్‌ఫ్లాజా దగ్గరకు రాగానే రేడియో ఫ్రీక్వెన్సీ ఐడింటిఫికేషన్‌ టెక్నాలజీ ద్వారా ప్రీపెయిడ్‌ అకౌంట్‌కి చెల్లింపులు జరుగుతాయి. <br/>-ఫాస్టాగ్‌ ఆర్‌ఎఫ్‌ఐడీ ట్యాగ్‌ను వాహనం ముందు భాగంలో విండ్‌సస్ర్కీన్‌పై అతికించాల్సి ఉంటుంది.<br/>-ఎన్‌బీఐ, ఐసీఐసీఐ, హెచ్‌డీఎఫ్‌సీ, యాక్సిస్‌ వంటి బ్యాంకుల ద్వారా కూడా వీటిని పొందవచ్చు.<br/>-ఫాస్టాగ్‌ను ఒక వాహనానికి మాత్రమే వినియోగించేలా రూపొందించారు.</p>
      <p>* టోల్‌ప్లాజా వచ్చినప్పుడు ఫాస్టాగ్‌ ఉన్న లేన్‌ను చూపుతూ కొన్ని బోర్డులు ఉంటాయి. ఆ మార్గంలోనే ఫాస్టాగ్‌ వాహనాలు వెళ్లాల్సి ఉంటుంది.<br/>* నిర్దేశించిన లేన్‌లో వెళ్లినప్పుడు వాహన వేగం 25-30కి మించి ఉండకూడదు. <br/>* అలాగే మీరు వెళ్తున్న లేన్‌లో మీ ముందున్న వాహనానికి కనీసం 10 మీటర్ల దూరం పాటించాలి.<br/>* ఒకసారి మీ ఫాస్టాగ్‌ రీడ్‌ అయిన తర్వాత మీ వాహనం ముందుకు సాగొచ్చనే సంకేతంగా అక్కడ గ్రీన్‌ లైట్‌ వెలుగుతుంది. అప్పుడే ముందుకు వెళ్లాలి.<br/>*  గ్రీన్‌ లైట్‌ వెలిగిన తర్వాత కూడా వాహనాన్ని ఎక్కువ సమయం అక్కడే ఉంచితే... బారియర్‌ గేట్‌ మళ్లీ పడిపోయే అవకాశం ఉంది.<br/>* ఒకవేళ ఏదైనా కారణంతో మీ ఫాస్టాగ్‌ పనిచేయకపోతే అక్కడ ట్రాఫిక్‌ సిగ్నల్‌ ఎరుపు రంగులోకి మారుతుంది.<br/>* అప్పుడు టోల్‌ప్లాజా సిబ్బంది తమ చేతిలో ఉన్న పరికరంతో మీ ఫాస్టాగ్‌ను స్కాన్‌ చేస్తారు. ఒకవేళ ఎలాంటి ఇబ్బందీ లేకుంటే ఆకుపచ్చ లైట్‌ వెలుగుతుంది. ఏదైనా ఇబ్బంది ఉంటే  టోల్‌ఛార్జీని రుసుము ద్వారా చెల్లించాల్సి ఉంటుంది.</p>
      <related>
        <h4>సంబంధిత వార్తలు</h4>
        <a href="https://www.sakshi.com/news/andhra-pradesh/national-highways-expansion-works-could-not-started-west-godavari-1243942"/>
        <a href="https://www.sakshi.com/news/business/fastag-axis-bank-1243601"/>
        <a href="https://www.sakshi.com/news/telangana/there-shortage-fastags-most-parts-country-1243576"/>
        <a href="https://www.sakshi.com/news/telangana/fastag-mandatory-december-1st-1243476"/>
        <a href="https://www.sakshi.com/news/telangana/toll-fees-charged-help-sensors-1243037"/>
      </related>
    </article>
  </body>
</html>