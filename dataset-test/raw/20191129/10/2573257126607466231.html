<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/via-lattea-scoperto-buco-nero-supermassiccio-che-non-dovrebbe-esistere-632303"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T10:50:59+00:00"/>
    <meta property="og:title" content="Via Lattea: scoperto buco nero che non dovrebbe esistere"/>
    <meta property="og:description" content="Il buco nero supermassiccio scoperto ha dimensioni 5 volte superiori al limite stabilito per oggetti del genere, e saremo costretti a riscrivere le teorie finora valide."/>
  </head>
  <body>
    <article>
      <h1>Via Lattea: scoperto buco nero che non dovrebbe esistere</h1>
      <h2>Il buco nero supermassiccio scoperto ha dimensioni 5 volte superiori al limite stabilito per oggetti del genere, e saremo costretti a riscrivere le teorie finora valide.</h2>
      <address><time datetime="2019-11-29T10:50:59+00:00">29 Nov 2019, 10:50</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/via-lattea-buco-nero-impossibile.jpg"/>
      </figure>
      <p><b>Nella Via Lattea non possiamo mai annoiarci,</b> visto che i libri di astrofisica dovranno essere riscritti per menzionare la presenza di un <b>buco nero impossibile che esista nella nostra galassia</b>. Ma tant’è che ha una massa 70 volte superiore a quella del Sole e dista appena 15.000 anni luce dalla Terra: una distanza davvero esigua sulla scala cosmica per oggetti supermassicci.</p>
      <p><b>Il risultato della scoperta pubblicato su Nature</b> è arrivato dal coordinamento di un gruppo di lavoro da parte dell’Accademia Cinese delle Scienze, alla quale<b> l’Italia ha partecipato con Mario Lattanzi</b> dell’Istituto Nazionale di Astrofisica.</p>
      <p>Questo buco nero supermassiccio <b>ha dimensioni 5 volte superiori al limite attualmente stabilito per oggetti del genere</b>. Prima della scoperta si riteneva infatti che nella Via Lattea ci fossero circa 100 milioni di buchi neri con una massa media non superiore a 15 volte quella del Sole.</p>
      <h3>Via Lattea: scoperto buco nero che non dovrebbe esistere</h3>
      <p><b>Come osserva Lattanzi da Shanghai</b>:”<i>non so se sia il più grande mai trovato, ma la cosa straordinaria è che, stando alle teorie attuali dell’evoluzione stellare, buchi neri stellari così massicci non dovrebbero nemmeno esistere, perlomeno non nella nostra galassia</i>.” <b>A Lattanzi fa eco il commento del collega e coordinatore Liu:</b>“<i>lo abbiamo chiamato LB-1, dal nome del nostro gruppo. Adesso la palla passa di nuovo ai teorici, ai quali toccherà spiegare come possa essere avvenuta la sua formazione in un ambiente con metallicità analoga a quella del Sole.”</i></p>
      <p>Il buco nero LB-1 è anomalo anche in quanto <a href="https://www.tecnoandroid.it/2019/11/26/buchi-neri-costellazione-ofiuco-scoperti-tre-oggetti-supermassicci-630485"><b>è l’unico mostro finora scoperto a non emettere raggi X,</b></a> di solito sparati nello spazio a seguito di grandi quantità di materia inghiottita. Caratteristica che se assente rende difficile individuare un oggetto del genere, e per questo <b>è stato utilizzato il telescopio ottico Lamost da 4 metri di diametro che si trova in Cina.</b> Lo strumento di osservazione è specializzato nella ricerca di stelle che ruotano intorno a corpi invisibili con massa enorme, dedotti dalla variazione di luminosità della stella quando ci passa davanti.</p>
    </article>
  </body>
</html>