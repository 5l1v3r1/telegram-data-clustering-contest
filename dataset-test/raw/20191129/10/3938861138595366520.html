<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_naftogaz-hoche-areshtu-26-mlrd-gazpromu-v-latviyi/940562"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T10:59:00+00:00"/>
    <meta property="og:title" content="Нафтогаз хоче арешту $2,6 млрд Газпрому в Латвії"/>
    <meta property="og:description" content="НАК &quot;Нафтогаз України&quot; подала клопотання до суду Відземського передмістя Риги у Латвії про визнання і виконання на території Латвії рішення Стокгольмського арбітражу по транзитній суперечці від 28 лютого 2018-го. А також про вжиття забезпечувальних заходів. З міжнародних стандартів ..."/>
  </head>
  <body>
    <article>
      <h1>Нафтогаз хоче арешту $2,6 млрд Газпрому в Латвії</h1>
      <address><time datetime="2019-11-29T10:59:00+00:00">29 Nov 2019, 10:59</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940562_w_300.jpg?v=0"/>
        <figcaption>Нафтоназ вимагає виконання рішення арбітражу. Фото: storage1.censor.net</figcaption>
      </figure>
      <p>НАК "Нафтогаз України" подала клопотання до суду Відземського передмістя Риги у Латвії про визнання і виконання на території Латвії рішення Стокгольмського арбітражу по транзитній суперечці від 28 лютого 2018-го. А також про вжиття забезпечувальних заходів.</p>
      <p>З міжнародних стандартів фінансових звітів "Газпром" повідомляє, що засідання суду по цьому клопотанню заплановано на кінець квітня 2020 року.</p>
      <p>Компанія вивчає можливості щодо захисту своїх інтересів.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_ukrayina-i-rosiya-proveli-raund-peregovoriv-po-gazu-minenergo-rf/940522"/>
      </related>
      <blockquote>Стокгольмський арбітраж 28 лютого 2018-го задовольнив вимогу НАК "Нафтогаз" компенсувати недопоставлені російським Газпромом обсяги газу для транзиту у сумі $4,63 млрд. За результатами 2 арбітражних проваджень у Стокгольмі Газпром має сплатити $2,56 млрд на користь Нафтогазу. На цю суму нараховується пеня за кожен день невиконання арбітражного рішення. У липні 2018-го Нафтогаз подав до Стокгольмського арбітражу другий позов проти Газпрому. Українська компанія вимагає переглянути тариф на транзит газу від березня 2013 року. Також від російської сторони вимагають відшкодування $12,5 млрд. Російський Газпром у свою чергу подав позов про розірвання з Нафтогазом контракту на транзит. Стокгольмський арбітраж поєднав обидва позови в одну справу.<br/><a href="https://gazeta.ua/articles/economics/_ukrayina-vigrala-apelyaciyu-u-gazpromu/940159">Нафтогаз виграв апеляцію по першій скарзі Газпрому </a>на рішення Стокгольмського арбітражу, яке стосувалося контрактів на постачання палива в Україну.</blockquote>
    </article>
  </body>
</html>