<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/interzicerea-exportului-animale-vii-obiectiv-termen-mediu-guvernul-orban-acum-brusc-ar-fi-masura-pripita-308144.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T10:09:24+00:00"/>
    <meta property="og:title" content="Interzicerea exportului de animale vii, un obiectiv pe termen mediu pentru Guvernul Orban: „Acum brusc ar fi o măsură pripită”"/>
    <meta property="og:description" content="Un proiect de lege pentru interzicerea exportului de animale vii dacă nu sunt asigurate condiții de transport decente pentru acestea existe în Parlament, a declarat premierul Ludovic Orban, care a adăugat că..."/>
  </head>
  <body>
    <article>
      <h1>Interzicerea exportului de animale vii, un obiectiv pe termen mediu pentru Guvernul Orban: „Acum brusc ar fi o măsură pripită”</h1>
      <address><time datetime="2019-11-29T10:09:24+00:00">29 Nov 2019, 10:09</time> by <a rel="author">Redacția B1.ro</a></address>
      <p>Un proiect de lege pentru interzicerea exportului de animale vii dacă nu sunt asigurate condiții de transport decente pentru acestea existe în Parlament, a declarat premierul <a href="https://www.b1.ro/tag/ludovic-orban-54875.html">Ludovic Orban</a>, care a adăugat că România trebuie să investească procesarea materiilor prime provenite din agricultură, potrivit <a href="https://www.news.ro/politic-intern/orban-precizeaza-exista-proiect-lege-parlament-interzicerea-exportului-animale-vii-asigurate-conditii-transport-decente-obiectivul-termen-lung-fiind-interzicerea-totala-exporturilor-acest-tip-1922402229072019111119185026">news.ro</a>.<br/><br/>„Din păcate, la ora actuală, exportul agricol al României este într-un procent foarte mare, aproape 70 la sută, format din cereale vrac şi animale vii. Noi, ca partid, în urmă cu mai multe luni, am înaintat un proiect de lege care chiar dacă nu prevede interzicerea imediată a exportului de animale vii, prevede interzicerea practică a exportului în anumite condiţii în care nu se pot asigura condiţii de transport cât de cât decente pentru animalele care sunt transportate. Proiectul de lege e în dezbaterea Parlamentului”, a afirmat <a href="https://www.b1.ro/tag/ludovic-orban-54875.html">Ludovic Orban</a>.<br/><br/>Premierul a explicat că interzicerea acestui tip de export este un obiectiv pe termen mediu, dar că acest lucru nu se poate realiza pe termen scurt.<br/><br/>„A interzice acum brusc exportul de animale vii ar fi o măsuri pripită. Sigur că acesta trebuie să fie obiectivul pe termen mediu, să nu mai exportăm animale vii. Noi trebuie să investim cât mai mult în procesarea materiilor prime provenite din agricultură, astfel încât exportul agricol românesc să aibă produse care să aibă inclusă o valoare adăugată cât mai mare”, a adăugat Orban.</p>
    </article>
  </body>
</html>