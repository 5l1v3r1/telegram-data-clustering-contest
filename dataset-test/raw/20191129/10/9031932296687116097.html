<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-29/19-latka-z-kazachstanu-smiertelne-potracona-przez-tramwaj-mogla-miec-sluchawki-w-uszach/"/>
    <meta property="og:site_name" content="Polsat News"/>
    <meta property="article:published_time" content="2019-11-29T10:44:00+00:00"/>
    <meta property="og:title" content="19-latka z Kazachstanu śmiertelne potrącona przez tramwaj. &quot;Mogła mieć słuchawki w uszach&quot;"/>
    <meta property="og:description" content="Młoda kobieta szła wzdłuż torów tramwajowych przy ul. 1 Maja w Katowicach i rozmawiała przez telefon - zeznali świadkowie. Gdy zdecydowała się przejść przez torowisko, weszła przed przejeżdżający tramwaj. Potrącona zmarła na miejscu. Policja ustaliła, że była to 19-letnia obywatelka Kazachstanu. - Mogła mieć w uszach słuchawki - powiedziała polsatnews.pl rzeczniczka katowickiej policji."/>
  </head>
  <body>
    <article>
      <h1>19-latka z Kazachstanu śmiertelne potrącona przez tramwaj. "Mogła mieć słuchawki w uszach"</h1>
      <address>
        <time datetime="2019-11-29T10:44:00+00:00">29 Nov 2019, 10:44</time>
      </address>
      <p>
        <b>Młoda kobieta szła wzdłuż torów tramwajowych przy ul. 1 Maja w Katowicach i rozmawiała przez telefon - zeznali świadkowie. Gdy zdecydowała się przejść przez torowisko, weszła przed przejeżdżający tramwaj. Potrącona zmarła na miejscu. Policja ustaliła, że była to 19-letnia obywatelka Kazachstanu. - Mogła mieć w uszach słuchawki - powiedziała polsatnews.pl rzeczniczka katowickiej policji.</b>
      </p>
      <related>
        <a href="https://www.polsatnews.pl/wiadomosc/2019-11-24/bojka-w-tramwaju-motorniczy-i-pasazer-trafili-do-szpitala/"/>
      </related>
      <p>Do zdarzenia doszło w środę przed godz. 18 przy przystanku Uniwersytet Ekonomiczny na pasie prowadzącym w stronę zajezdni. Według relacji świadków, kobieta miała iść wzdłuż torów i rozmawiać przez telefon. W pewnym momencie zdecydowała się jednak przejść przez torowisko. Wtedy weszła przed przejeżdżający tramwaj linii 15.</p>
      <p>Reanimacja nie przyniosła rezultatu. Kobieta zmarła na miejscu. </p>
      <p>- Zmarła to 19-letnia obywatelka Kazachstanu - powiedziała polsatnews.pl mł. asp. Agnieszka Żyłka z Komendy Miejskiej Policji w Katowicach. Dodała, że kobieta mogła mieć słuchawki w uszach. </p>
      <p>
        <a href="https://www.polsatnews.pl/wiadomosc/2019-11-28/kierowca-potracil-74-latke-na-pasach-na-oczach-policjanta-wideo/">
          <b>ZOBACZ: Potrącił 74-latkę na pasach. Na oczach policjanta [WIDEO]</b>
        </a>
      </p>
      <p>
        <b>Przyjechała z Karagandy</b>
      </p>
      <p>Jak dowiedział się "Dziennik Zachodni", 19-latka była studentką II roku na katowickim Uniwersytecie Ekonomicznym.</p>
      <p>- Przyjechała do nas w ramach wymiany zagranicznej na semestr zimowy - powiedział gazecie Marek Kiczka, rzecznik prasowy uczelni.</p>
      <p>19-latka miała przyjechać do Katowic z Karagandyjskiego Uniwersytetu Państwowego im. E. A. Bukietowa.</p>
      <p>Policja wstępnie ustaliła, że studentka przechodziła w niedozwolonym miejscu. Śledczy będą przesłuchiwać świadków i ustalać, jak doszło do wypadku.</p>
      <p>
        <a href="https://www.polsatnews.pl/wideo/emeryt-zawracal-na-s1-w-mierzecicach-47-letni-kierowca-tira-nie-zyje_6716781/">WIDEO - Emeryt zawracał na S1 w Mierzęcicach. 47-letni kierowca tira nie żyje</a>
      </p>
      <figure>
        <img src="https://s.redefine.pl/file/o2/redefine/cp/zj/zj8a7yo4squ2ik471dfcbreycatw4cht.jpg"/>
      </figure>
    </article>
  </body>
</html>