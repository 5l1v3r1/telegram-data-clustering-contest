<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/29/novyna/suspilstvo/zakrevska-napysala-skilky-lyudej-holoduyut-cherez-zupynku-slidstva-spravax-majdanu"/>
    <meta property="og:site_name" content="Слово і Діло"/>
    <meta property="article:published_time" content="2019-11-29T10:12:30+00:00"/>
    <meta property="og:title" content="Закревська написала, скільки людей голодують через зупинку слідства у справах Майдану"/>
    <meta property="og:description" content="Адвокат родин Небесної Сотні Євгенія Закревська голодує вже 8 днів через зупинку слідства у справах Майдану."/>
  </head>
  <body>
    <article>
      <h1>Закревська написала, скільки людей голодують через зупинку слідства у справах Майдану</h1>
      <address>
        <time datetime="2019-11-29T10:12:30+00:00">29 Nov 2019, 10:12</time>
      </address>
      <p>
        <b><a href="https://www.slovoidilo.ua/2019/11/22/novyna/suspilstvo/advokatka-rodyn-heroyiv-nebesnoyi-sotni-oholosyla-holoduvannya">Адвокатка родин Небесної Сотні Євгенія Закревська голодує </a>вже 8 днів через зупинку слідства у справах Майдану.</b>
      </p>
      <p>Як вона написала на <a href="https://www.facebook.com/photo.php?fbid=2742537649119350&amp;set=a.603543766352093&amp;type=3&amp;theater">Facebook</a>, до її акції долучилися інші українці. Загалом більше 10 людей: журналісти, волонтери, родичі вбитих на Майдані.</p>
      <related>
        <a href="https://www.slovoidilo.ua/2019/11/22/kolonka/leonyd-shvets/suspilstvo/ostannya-zaxysnycya-majdanu.-kolonka-leonida-shvecya"/>
      </related>
      <p>«<i>50 кг (її вага). Це вже критична межа. Не для мого здоров’я. Ні. Справа в тому, людям з вагою нижче 50-ти кг не можна бути донорами. В них не беруть кров (окрім як на аналізи). А я періодично здаю кров. І те що я не зможу це робити мене серйозно пригнічує. Давайте ті, хто хочуть підтримати мене і наші вимоги не будуть голодувати, а підуть і здадуть кров за мене. Наприклад у військовий госпіталь. Чи онкохворим дітям</i>», - пише Закревська.</p>
      <p>Також адвокат описала останні новини у справах Майдану. Зокрема анонс що у вівторок 3 грудня <a href="https://www.slovoidilo.ua/2019/11/22/novyna/pravo/chomu-rozsliduvannya-sprav-majdanu-ne-zupynytsya-navit-yakshho-pidut-slidchi-yurysty">ВР має проголосувати за перезапуск ДБР</a>.</p>
      <p>Раніше адвокатка Євгенія <a href="https://www.slovoidilo.ua/2019/11/22/novyna/suspilstvo/advokatka-rodyn-heroyiv-nebesnoyi-sotni-oholosyla-holoduvannya">Закревська оголосила голодування</a> через нерозглянуту ВР поправку до законопроєкту про ДБР. Правка мала б дозволити слідчим у справах Майдану поновити розслідування.</p>
      <p>Як відомо, злочини часів Революції гідності, <a href="https://www.slovoidilo.ua/2019/11/27/novyna/polityka/komitet-pidtrymav-perevedennya-dbr-prokuroriv-spravax-majdanu">що умовно об'єднані в «справу Майдану», почнуть розслідувати з початку</a>. Тепер цей обов'язок поклали на Державне бюро розслідувань.</p>
      <p>Нагадаємо, до складу нового підрозділу Державного бюро розслідувань, який займатиметься розслідуваннями справ Майдану, зараз входить близько 30 осіб. Підрозділ створено на базі управління з розслідування військових злочинів.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/27/novyna/polityka/komitet-pidtrymav-perevedennya-dbr-prokuroriv-spravax-majdanu"/>
        <a href="https://www.slovoidilo.ua/2019/11/26/novyna/polityka/truba-poyasnyv-sytuacziyu-spravamy-majdanu"/>
        <a href="https://www.slovoidilo.ua/2019/11/22/novyna/pravo/chomu-rozsliduvannya-sprav-majdanu-ne-zupynytsya-navit-yakshho-pidut-slidchi-yurysty"/>
        <a href="https://www.slovoidilo.ua/2019/11/22/novyna/suspilstvo/advokatka-rodyn-heroyiv-nebesnoyi-sotni-oholosyla-holoduvannya"/>
      </related>
    </article>
  </body>
</html>