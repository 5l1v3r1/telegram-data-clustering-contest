<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/salute/alzheimer-farmaco-sperimentale-declino-cognitivo-3123090/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T10:27:40+00:00"/>
    <meta property="og:title" content="Alzheimer, un farmaco sperimentale frena il declino cognitivo"/>
    <meta property="og:description" content="ROMA  –  Un farmaco sperimentale testato in Scozia risulta efficace contro la atrofia del cervello, il declino cognitivo e il morbo di Alzheimer già a basse dosi. Nell’arco di un anno e tre mesi circa la riduzione del declino per chi lo assume è dell’85%. Il trial clinico è stato condotto tra Scozia e Singapore su 1.162 pazienti con Alzheimer e dimostra l’efficacia già a basse dosi della molecola idrometil-tionina. Prodotto dalla TauRx il farmaco, una semplice pasticca, rallenta il deficit cognitivo di pazienti con Alzheimer da lieve a moderato, in modo tanto più efficace quanto più è concentrato nel sangue dei pazienti.Google sotto accusa: “Raccoglie i dati sanitari degli utenti”Influenza in anticipo: già 642mila italiani a letto. E si prevedono 7 milioni di malati Condotto da Claude Wischik, della Aberdeen University, il trial segue a una sperimentazione di fase 3 su migliaia di pazienti ma con dosi più alte della molecola. In questo nuovo studio se ne dimostra l’efficacia anche a basse dosi. Intanto, sempre…"/>
  </head>
  <body>
    <article>
      <h1>Alzheimer, un farmaco sperimentale frena il declino cognitivo</h1>
      <address><time datetime="2019-11-29T10:27:40+00:00">29 Nov 2019, 10:27</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/alzheimer.jpg"/>
        <figcaption>(Ansa)</figcaption>
      </figure>
      <p>ROMA  –  Un farmaco sperimentale testato in Scozia risulta efficace contro la atrofia del cervello, il declino cognitivo e il morbo di <b>Alzheimer</b> già a basse dosi. Nell’arco di un anno e tre mesi circa la riduzione del declino per chi lo assume è dell’85%. Il trial clinico è stato condotto tra Scozia e Singapore su 1.162 pazienti con Alzheimer e dimostra l’efficacia già a basse dosi della molecola<b> idrometil-tionina.</b></p>
      <p>Prodotto dalla <b>TauRx</b> il farmaco, una semplice pasticca, rallenta il deficit cognitivo di pazienti con Alzheimer da lieve a moderato, in modo tanto più efficace quanto più è concentrato nel sangue dei pazienti.</p>
      <figure>
        <a href="https://www.blitzquotidiano.it/salute/google-dati-sanitari-utenti-3123205/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/salute/google-dati-sanitari-utenti-3123205/">
          <img src="https://static.blitzquotidiano.it/wp/wp-content/uploads/2019/11/google-300x300.jpg"/>
        </a>
      </figure>
      <h3>
        <a href="https://www.blitzquotidiano.it/salute/google-dati-sanitari-utenti-3123205/">Google sotto accusa: “Raccoglie i dati sanitari degli utenti”</a>
      </h3>
      <figure>
        <a href="https://www.blitzquotidiano.it/salute/influenza-anticipo-malati-italia-3123056/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/salute/influenza-anticipo-malati-italia-3123056/">
          <img src="https://static.blitzquotidiano.it/wp/wp-content/uploads/2019/11/influenza-300x300.jpg"/>
        </a>
      </figure>
      <h3>
        <a href="https://www.blitzquotidiano.it/salute/influenza-anticipo-malati-italia-3123056/">Influenza in anticipo: già 642mila italiani a letto. E si prevedono 7 milioni di malati</a>
      </h3>
      <p>Condotto da Claude Wischik, della Aberdeen University, il trial segue a una sperimentazione di fase 3 su migliaia di <a href="https://www.blitzquotidiano.it/salute/alzheimer-maculopatia-glaucoma-retinopatia-2914937/">pazienti</a> ma con dosi più alte della molecola. In questo nuovo studio se ne dimostra l’efficacia anche a basse dosi.</p>
      <p>Intanto, sempre contro l’Alzheimer, si appresta a partire un’altra sperimentazione clinica con l’obiettivo di valutare la sicurezza e l’efficacia su pazienti di basse <b>dosi di radiazioni</b> ‘sparate’ in modo guidato al cervello.</p>
      <p>Esperti del Beaumont Research Institute a Royal Oak, in Michigan hanno appena ottenuto l’autorizzazione dell’organo reoglatorio statunitense FDA per testare questo nuovo approccio su pazienti dopo risultati positivi ai test su animali.</p>
      <p>Lo studio coinvolgerà pazienti con malattia ancora moderata che saranno sottoposti a piccole dosi di <b>radiazioni al cervello</b> guidate dalla risonanza per non più di 15 minuti al giorno per 5 giorni consecutivi. Gli effetti del trattamento saranno poi valutati nei tre quadrimestri successivi con test delle abilità cognitive e osservando la riduzione delle placche tossiche di sostanza beta-amiloide nel cervello dei pazienti (la beta-amiloide è tra i principali indiziati come causa di Alzheimer). Lo studio darà i suoi primi risultati nel maggio 2021. (Fonte: Ansa)</p>
    </article>
  </body>
</html>