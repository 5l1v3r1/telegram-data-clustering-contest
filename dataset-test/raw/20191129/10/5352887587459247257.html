<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/kosmonautu-maistas-musu-virtuveje-tai---jau-kasdienybe-1753682/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T10:48:00+00:00"/>
    <meta property="og:title" content="Kosmonautų maistas mūsų virtuvėje? Tai - jau kasdienybė"/>
    <meta property="og:description" content="Reklama"/>
  </head>
  <body>
    <article>
      <h1>Kosmonautų maistas mūsų virtuvėje? Tai - jau kasdienybė</h1>
      <address><time datetime="2019-11-29T10:48:00+00:00">29 Nov 2019, 10:48</time> by <a rel="author">Geld inf.</a></address>
      <p>Reklama</p>
      <p>
        <b>Kiekvienas turi nuomonę apie sveiką maistą. Kiekvienas apie tai gali diskutuoti ir pasakoti, kaip reikėtų gyventi ir kaip išlaikyti sveiką gyvenseną. Tačiau kaip dažnai ir kiek iš mūsų iš tikrųjų seka ir vykdo tai, ką pataria geriausi dietologai ar sveikos gyvensenos propaguotojai?</b>
      </p>
      <p>Dar neseniai buvo vykdyta akcija „Penki per dieną“, kuria buvo skatinamas daržovių ir vaisių valgymas. Pasaulio sveikatos organizacija (PSO) rekomenduoja per dieną suaugusiam žmogui suvalgyti 400-600 g vaisių, uogų ar daržovių.</p>
      <p>Kas gi trukdo valgyti vaisius ir daržoves kasdien? Greitas gyvenimo tempas – dažniausias atsakymas. Taip pat vaisiai ir daržovės turi savybę tižti. Todėl dažnai iš rankinės sutižęs bananas keliauja tiesiai į šiukšliadėžę, o ne į skrandį. Ar yra alternatyva? Žinoma. </p>
      <p>
        <b>Džiovinti šaltyje, bet ne šalti</b>
      </p>
      <p>Jau ne naujiena, kad produktus galima ne tik paprastai džiovinti ar šaldyti, bet naudojant specialias technologijas džiovinti šaltyje arba kitaip – liofilizuoti. Pasak Kauno technologijos universiteto (KTU) dr. Jono Damašiaus, liofilizacijos proceso metu žaliavos džiovinamos šaltyje naudojant vakuumą, todėl išlaikomos medžiagos pirminės savybės. Kadangi pašalinama 95-99 % vandens, pradinės žaliavos ir galutinis produktas turi ilgą tinkamumo vartoti laiką.</p>
      <p>O džiovinti šaltyje galima beveik viską, ir jau nieko nebestebina maisto etiketėse užrašas „liofilizuotas“. Dažniausiai tai uogos ir vaisiai, kurie mėgiami dėl savo ilgalaikiškumo, purumo, traškumo. Be to, siekiant išsaugoti natūralumą maisto produktus galima džiovinti šaltyje be pridėtinio cukraus, nereikia dažiklių ar kvapiųjų medžiagų.</p>
      <p>Reklama</p>
      <p>
        <b>Mokslas + gera idėja</b>
        <b>!</b>
      </p>
      <p>„NASA mokslininkai pirmieji pradėjo taikyti liofilizacijos procesą maisto medžiagoms konservuoti. Kosmose pabuvę liofilizuoti maisto bandiniai, tikrai buvo panašūs į tuos,  kurie dabar gali būti kiekvieno virtuvėje,“ – pasakoja dr. Jonas Damašius. – „Apskritai kosmose tinkamas vartoti maistas turi būti nesunkiai paruošiamas, mažiau kaloringas, neriebus ir nesūrus, ypač turtingas mineralais, vitaminais ir kitomis naudingomis medžiagomis.“ </p>
      <p>Būtent tokį produktą pristatė verslo ir mokslininkų sinergija: vieni atėjo su idėja, kiti – ją įgyvendino. Ne pirmus metus veikiantis prekės ženklas „Supergarden“ kartu su KTU Chemijos technologijos fakultetu intensyviai ieškojo, kaip galėtų realizuoti, rodos, kosmoso vertą inovaciją – „Supergarden BITES“.</p>
      <p>Ir įdirbis buvo pastebėtas Švedijoje vykusioje parodoje „Nordic Organic Food Fair“. „Natural and Organic Awards Scandinavia 2019“  apdovanojimuose lietuviai jau antrą kartą pasiėmė garbingą prizą. „Supergarden“ (UAB „Geld Baltic“) liofilizuoti produktai nugalėjo geriausio naujo maisto užkandžio  kategorijoje (Best New Snack Product). Apdovanojimas pelnytas už įmonės gaminamą šaltyje džiovintų vaisių užkandį „BITES“.</p>
      <p>UAB „Geld Baltic“ direktorė Laura Kaziukonienė džiaugiasi, kad „Supergarden“ produkcija Malmės parodoje buvo sėkmingai įvertinta dvejus metus iš eilės – ko dar nėra tekę patirti kitoms regiono kompanijoms. Ir tai tik dar kartą įrodo produkto išskirtinumą, jo pateikimą ir novatoriškumą. </p>
      <p>
        <b>Kaip atrasti NASA savo kasdienybėje?</b>
      </p>
      <p>Reklama</p>
      <p>„Supergarden“ sumanytoja Laura teigia, kad džiovinti šaltyje vaisiai ir uogos atsirado stebint artimą aplinką: vaikai iš sausų pusryčių išrinkdavo ir suvalgydavo tik „uogytes“. Tai paskatino atviriau žvelgti į galimą verslą. O metai po metų norėjosi ir kažko daugiau, tarkim, NASOS virtuvėje.</p>
      <p>„Skubėdami ir nerasdami laiko pavalgyti labai dažnai užkandžiaujame. Tačiau – kuo? Dažniausiai neaiškios kilmės, kaloringais ir nesveikais užkandžiais“, – dalijosi patirtimi Laura. – „Liofilizuoti produktai yra vienas iš gerų pasirinkimų užkandžiams, mano nuomone. Jie be pridėtinio cukraus, dažiklių, traškūs, lengvi.“</p>
      <p>Naujas produktas „BITES“ padėjo įgyvendinti dar vieną sumanymą. „Tai daržovių, vaisių ar uogų mišinys patogioje pakuotėje ir stebinantis savo skonio nevienalytiškumu“, – pasakojo L. Kaziukonienė. – „Jis ypač patogus kelionėse, turėti mašinoje, įsimesti į rankinę ar sporto krepšį. Išbandžiusios mamos džiaugiasi, kad vaikai suvalgo ne tik džiovintus šaltyje vaisius, bet su malonumu išgraibsto ir daržovių kubelius.“</p>
      <p>Laura atkreipia dėmesį, kad „BITES“ patogu naudoti ir virtuvėje: sriuboms, padažams, verdant kruopas ar makaronus.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/jura/dfds-keltuose---sveiko-maisto-valgiarastis-1730917/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/kaip-pasiruosti-sveika-maista-iskyloms-1645927/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/maistas-isduoda-musu-charakteri-1627268/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/svarbu-ne-tik-valgyti-sveika-maista-bet-ir-gaminti-sveikai-1529009/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/maistas-ir-vaistas-1501086/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/liaudies-priemones-gerai-sveikatai-1420403/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/sveikata/europoje---sveiko-maisto-aukso-amzius-1212315/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/klaipedoje---kelrodziai-ieskantiems-sveiko-maisto-1183437/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>