<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642609/%DB%B1%DB%B1-%D9%85%D8%AD%D9%88%D8%B1-%D9%85%D9%88%D8%A7%D8%B5%D9%84%D8%A7%D8%AA%DB%8C-%D9%85%D8%B3%D8%AF%D9%88%D8%AF-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T10:58:00+00:00"/>
    <meta property="og:title" content="۱۱ محور مواصلاتی مسدود است"/>
    <meta property="og:description" content="پلیس راهور نیروی انتظامی، از مسدود بودن ۱۱ محور مواصلاتی در استان های مختلف کشور خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/642609/%DB%B1%DB%B1-%D9%85%D8%AD%D9%88%D8%B1-%D9%85%D9%88%D8%A7%D8%B5%D9%84%D8%A7%D8%AA%DB%8C-%D9%85%D8%B3%D8%AF%D9%88%D8%AF-%D8%A7%D8%B3%D8%AA">۱۱ محور مواصلاتی مسدود است</a>
      </h1>
      <h2>پلیس راهور نیروی انتظامی، از مسدود بودن ۱۱ محور مواصلاتی در استان های مختلف کشور خبر داد.</h2>
      <address><time datetime="2019-11-29T10:58:00+00:00">29 Nov 2019, 10:58</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پلیس راهور در مورد آخرین وضعیت محورهای مسدود سراسر کشور، محورهای اولنگ-شاهرود در استان گلستان، دیزین-شمشک در استان های تهران و البرز، پونل-خلخال در استان گیلان، محور فرعی روستایی سی سخت-پادنا در استان کهگیلویه و بویراحمد و محور فرعی روستایی گنج نامه-تویسرکان در استان همدان به علت ایمنی ناکافی مسدود است.</p>
      <p>محور قدیم خرم آباد-پلدختر در استان لرستان نیز به علت طغیان رودخانه و تخریب جاده مسدود و محور جایگزین آزادراه خرم آباد-پل زال اعلام شده است.</p>
      <p>براساس این گزارش، محورهای شهداد-نهبندان و شهداد-اندوهجرد در استان کرمان به دلیل تخریب پل و ایمنی ناکافی مسدود است و محور فرعی وازک-بلده (منطقه سیاه سنگ) در استان مازندران نیز به علت ایمنی ناکافی مسدود و مسیر جایگزین محور هراز اعلام شده است.</p>
      <p>محور سروآباد-پاوه در استان کردستان، محدوده گردنه تته به علت بارش برف مسدود شده است. همچنین محور روستایی سوداغلن-حسین آباد به گالیکش در شهرستان شاهرود واقع در استان سمنان به علت رانش زمین مسدود است.<br/>بارش باران در ۵ استان</p>
      <p>طبق اعلام پلیس راهور، برابر آخرین گزارش دریافتی تا این لحظه، در محورهای تبریز-زنجان, مراغه-هشترود در استان آذربایجان شرقی، محورهای مرگنلر-پلدشت,خوی-ماکو در ایتان آذربایجان غربی، محور آوج-همدان در استان قزوین، محورهای همدان-ساوه، همدان-اسدآباد در استان همدان، محورهای بانه-سقز، مریوان-سنندج و سنندج-دیوانده در استان کردستان بارش باران گزارش شده است.</p>
      <p>همچنین در محور همدان-اسدآباد در استان همدان، محور زنجان-تبریز در استان زنجان، محور اشتهارد-بوئین زهرا در استان البرز و ارتفاعات محور کرج-چالوس مه گرفتگی همراه با کاهش دید گزارش شده است.</p>
    </article>
  </body>
</html>