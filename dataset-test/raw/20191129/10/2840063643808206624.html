<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/29/elio-germano-pittore-ligabue-volevo-nascondermi-sala-dal_QSweYFuRMyqciVVCXGwCDM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-29T10:41:00+00:00"/>
    <meta property="og:title" content="Elio Germano è il pittore Ligabue in 'Volevo nascondermi,in sala dal 2020"/>
    <meta property="og:description" content="Nella sale cinematografiche a febbraio 2020 sarà al cinema 'Volevo nascondermi' il nuovo film di Giorgio Diritti con Elio Germano sulla vita del pittore Antonio Ligabue prodotto da Palomar con Rai Cinema e il sostegno della Regione Emilia-Romagna, distribuito da 01 Distribution."/>
  </head>
  <body>
    <article>
      <h1>Elio Germano è il pittore Ligabue in 'Volevo nascondermi,in sala dal 2020</h1>
      <address>
        <time datetime="2019-11-29T10:41:00+00:00">29 Nov 2019, 10:41</time>
      </address>
      <p>Nella sale cinematografiche a febbraio 2020 sarà al cinema 'Volevo nascondermi' il nuovo film di Giorgio Diritti con Elio Germano sulla vita del pittore Antonio Ligabue prodotto da Palomar con Rai Cinema e il sostegno della Regione Emilia-Romagna, distribuito da 01 Distribution.</p>
      <p>Toni, figlio di una emigrante italiana, respinto in Italia dalla Svizzera dove ha trascorso un’infanzia e un’adolescenza difficili, vive per anni in una capanna sul fiume senza mai cedere alla solitudine, al freddo e alla fame. L’incontro con lo scultore Renato Marino Mazzacurati è l’occasione per riavvicinarsi alla pittura, è l’inizio di un riscatto in cui sente che l’arte è l’unico tramite per costruire la sua identità, la vera possibilità di farsi riconoscere e amare dal mondo.</p>
      <p>'El Tudesc' come lo chiama la gente è un uomo solo, rachitico, brutto, sovente deriso e umiliato, diventa il pittore immaginifico che dipinge il suo mondo fantastico di tigri, gorilla e giaguari, stando sulla sponda del Po. Quella di Ligabue è una 'favola' in cui emerge la ricchezza della diversità e le sue opere si rivelano nel tempo un dono per l’intera collettività.</p>
    </article>
  </body>
</html>