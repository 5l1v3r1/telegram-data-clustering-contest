<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-volyni-u-dtp-zagynulo-dvoye-lyudej/"/>
    <meta property="og:site_name" content="VARTA1"/>
    <meta property="article:published_time" content="2019-11-29T10:54:26+00:00"/>
    <meta property="og:title" content="На Волині у ДТП загинуло двоє людей"/>
    <meta property="og:description" content="На Волині у ДТП загинуло двоє людей"/>
  </head>
  <body>
    <article>
      <h1>На Волині у ДТП загинуло двоє людей</h1>
      <address>
        <time datetime="2019-11-29T10:54:26+00:00">29 Nov 2019, 10:54</time>
      </address>
      <p>Post Views: 104</p>
      <p>
        <b>Учора, 28 листопада, близько 18 години, на автодорозі неподалік села Піща, Шацького району, сталася дорожньо-транспортна пригода, з участю автомобілів “ВАЗ”, “Opel Combo” та трактора “New Holland”. Внаслідок ДТП, двоє людей загинуло, одна особа травмувалася. Слідчі Головного управління Національної поліції у Волинській області за фактом порушення правил безпеки дорожнього руху, що спричинило загибель кількох осіб розпочали кримінальне провадження за ч. 3 ст. 286 Кримінального кодексу України. Про це інформує сектор комунікації поліції Волинської області.</b>
      </p>
      <p>Поліцейські встановили, що за кермом автомобіля “ВАЗ” перебував 62-річний мешканець Любомльського району. Його автомобіль зіткнувся із попутним трактором “New Holland”, під керуванням 59-річного мешканця Шацького району, а також автомобілем “Opel Combo”, за кермом якого перебував 70-річний мешканець Любомльського району.</p>
      <p>Внаслідок ДТП, загинули 62-річний водій та 61-річна пасажирка легковика “ВАЗ”. Обоє мешканців села Полапи, Любомльського району. Тілесні ушкодження також отримав пасажир цього ж транспортного засобу — 63-річний мешканець райцентру Шацьк. Його госпіталізували.</p>
      <p>За фактом порушення правил безпеки дорожнього руху, що спричинило загибель декількох осіб слідчі поліції області розпочали кримінальне провадження за ч. 3 ст. 286 Кримінального кодексу України. Санкція статті передбачає позбавлення волі на термін від п’яти до десяти років з позбавленням права керувати транспортними засобами на термін до трьох років.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>