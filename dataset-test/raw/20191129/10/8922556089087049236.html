<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/ofk-maste-spara-13-tjanster-ska-bort-5462602.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T10:45:39+00:00"/>
    <meta property="og:title" content="ÖFK måste spara – 13 tjänster ska bort"/>
    <meta property="og:description" content="Fotboll Östersunds FK måste minska personalstyrkan med 13 personer och har inlett förhandlingar med facket. Förutom att dra ned på personal på kansli, akademi och i ledarstaben ska även kostnaderna fö"/>
  </head>
  <body>
    <article>
      <h1>ÖFK måste spara – 13 tjänster ska bort</h1>
      <h2>Fotboll Östersunds FK måste minska personalstyrkan med 13 personer och har inlett förhandlingar med facket. Förutom att dra ned på personal på kansli, akademi och i ledarstaben ska även kostnaderna för spelartruppen minskas.</h2>
      <address><time datetime="2019-11-29T10:45:39+00:00">29 Nov 2019, 10:45</time> by <a rel="author">TT</a></address>
      <figure>
        <img src="https://img12.ntm.eu/unt/public/img/5462603/1129115011/minst-13-personer-ska-bort-fra?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Per Danielsson/TT | Minst 13 personer ska bort från ÖFK och även spelartruppen ska minskas. Arkivbild.</figcaption>
      </figure>
      <p>Krisande ÖFK, som tidigare i veckan förlorade elitlicensen och därmed sin plats i allsvenskan, skriver på sin hemsida att fackliga förhandlingar inletts för att dra ned personalstyrkan med cirka 13 tjänster.</p>
      <p>Totalt handlar det om att göra besparingar som motsvarar 33 procent av ÖFK:s totala kostnader.</p>
      <p>"Vi är tvungna att göra detta för att få balans i vår ekonomi inför 2020", säger ÖFK:s vd Lennart Ivarsson i en kommentar på hemsidan.</p>
      <p>Besparingarna gäller även spelartruppen.</p>
      <p>"Självklart är det här en balansgång när det gäller besparingar och att ha ett lag och verksamhet som är slagkraftigt", säger Lennart Ivarsson.</p>
    </article>
  </body>
</html>