<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996943-a-sha-zhym-yr-an-shemonaiha.html"/>
    <meta property="og:site_name" content="zakon.kz"/>
    <meta property="article:published_time" content="2019-11-29T10:29:00+00:00"/>
    <meta property="og:title" content="Ақша жымқырған Шемонаиха ауруханасының бас есепшісі ұсталды"/>
    <meta property="og:description" content="Шемонаиха орталық ауруханасының бас есепшісі бюджет қаржысын жымқырды деп күдіктелуде."/>
  </head>
  <body>
    <article>
      <h1>Ақша жымқырған Шемонаиха ауруханасының бас есепшісі ұсталды</h1>
      <h2>Шемонаиха орталық ауруханасының бас есепшісі бюджет қаржысын жымқырды деп күдіктелуде.</h2>
      <address>
        <time datetime="2019-11-29T10:29:00+00:00">29 Nov 2019, 10:29</time>
      </address>
      <p><b>Шығыс Қазақстан облысының Сыбайлас жемқорлыққа қарсы қызметі сыбайлас жемқорлық қылмысын жасады деген күдікпен ШҚО Денсаулық сақтау басқармасының "Шемонаиха орталық аудандық ауруханасы" ШЖҚ КМК-ның бас есепшісіне қатысты сотқа дейінгі тергеу жүргізуде,</b> деп хабарлайды <a href="https://kaz.zakon.kz/">zakon.kz</a> Сыбайлас жемқорлыққа қарсы іс-қимыл Агенттігінің баспасөз қызметіне сілтеме жасап.</p>
      <blockquote>Ол "Халық Банк" АҚ және "Банк Центр Кредит" АҚ-дағы карточкалық шоттарына ақшаны заңсыз аудару арқылы өте үлкен мөлшерде – 92 млн 500 мың теңге көлемінде бюджет қаражатын жымқырды деген күдікке ілінді.</blockquote>
      <p>Ағымдағы жылдың 27 қарашасында күдіктіге қатысты қамауға алу түріндегі бұлтартпау шарасы санкцияланды.</p>
      <p>Күдіктінің кінәсінің деңгейін анықтау туралы шешімді сот қабылдайтын болады.</p>
    </article>
  </body>
</html>