<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360134"/>
    <meta property="og:site_name" content="РЕГИОН - РТРС"/>
    <meta property="article:published_time" content="2019-11-29T10:42:00+00:00"/>
    <meta property="og:title" content="Рама: До сада прикупљено пет милиона евра и милион долара"/>
    <meta property="og:description" content="Албански премијер Еди Рама најавио је на ванредној сједници Владе да ће данас почети да раде стручни тимови за процјену штете из земље и иностранства."/>
  </head>
  <body>
    <article>
      <h1>Рама: До сада прикупљено пет милиона евра и милион долара</h1>
      <address>
        <time datetime="2019-11-29T10:42:00+00:00">29 Nov 2019, 10:42</time>
      </address>
      <p>
        <i>Албански премијер Еди Рама најавио је на ванредној сједници Владе да ће данас почети да раде стручни тимови за процјену штете из земље и иностранства.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0993/099373.jpg"/>
        <figcaption>Еди Рама (фото: Tanjug/ DIMITRIJE GOLL)</figcaption>
      </figure>
      <p>Додао је да је до сада за санацију посљедица земљотреса и помоћ угроженима донирано пет милиона евра и више од милион долара, али да то није коначни износ. Најавио је да ће шатори постављени у Тумани и Лачу бити уклоњени, а породице смјештене у хотелима.</p>
      <p>Међутим, становници оближњих села не желе да иду у хотеле, јер, како је рекао Рама, желе да остану у шаторима да би водили бригу о својим стадима.</p>
      <p>Рама је потврдио да је званично до сада страдало 49 особа, међу којима има дјеце.</p>
      <p>Потрага за преживјелима јуче је обустављена у Туману, а потом и у Драчу.</p>
      <p>- У округу Драч је смјештено 1.260 особа, од којих је 625 у хотелима и 360 у школским фискултурним дворанама. Остали су у шаторима или код родбине. У Тумани је око 500 људи смјештено у шаторима и они ће данас бити смејштени у хотеле - рекао је Рама, пренели су албански медији.</p>
      <p>Према његовим ријечима, у округу Тирана 3.480 особа је остало без крова над главом.</p>
      <p>У Драчу је, казао је Рама, регистрован 701 оштећени објекат, од којих је 12 потпуно уништено, а 176 оштећено.</p>
      <p>У Тирани је 15 објеката потпуно уништено, 239 оштећених, а осам зграда нису за употребу.</p>
      <p>Накнадно, Влада је ванредну ситуацију прогласила и у граду Лач, који је, како се испоставило, такође тешко оштећен у снажном земљотресу 26. новембра.</p>
    </article>
  </body>
</html>