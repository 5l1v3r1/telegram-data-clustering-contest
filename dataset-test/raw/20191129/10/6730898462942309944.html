<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/samsung_je_sve_blize_kreiranju_qd-oled_tv-a-82217"/>
    <meta property="og:site_name" content="Benchmark"/>
    <meta property="article:published_time" content="2019-11-29T10:20:00+00:00"/>
    <meta property="og:title" content="Samsung je sve bliže kreiranju QD-OLED TV-a"/>
    <meta property="og:description" content="Samsung u oktobru istakao da planira da investira 11 milijardi dolara do 2025. godine u izgradnju fabrike koja je sposobna da proizvodi prave QLED TV ekrane koji se samostalno osvetljavaju"/>
  </head>
  <body>
    <article>
      <h1>Samsung je sve bliže kreiranju QD-OLED TV-a</h1>
      <address>
        <time datetime="2019-11-29T10:20:00+00:00">29 Nov 2019, 10:20</time>
      </address>
      <figure>
        <img src="https://www.benchmark.rs/assets/img/news/main/c51285fdcaea155fc6099e662effc124.jpg"/>
      </figure>
      <p>Iako je <a href="https://www.benchmark.rs/tag/samsung-54"><b>Samsung</b></a> postao dominantan u korišćenju OLED tehnologije na mobilnim displejima, na polju televizora veliko ime u OLED segmentu je Samsungov rival - LG. Televizori kompanije LG zadivljuju testere svojom mogućnošću preciznog kontrolisanja osvetljenja, jer je svaki piksel samoosvetljujući (za razliku od QLED-brendirane quantum dot LCD tehnologije na koju se Samsung trenutno oslanja, a koja i dalje smešta LED osvetljenje iza filtera).<br/><br/>Ovo bi se moglo promeniti uskoro, jer je Samsung u oktobru istakao da planira da investira 11 milijardi dolara do 2025. godine u izgradnju fabrike koja je sposobna da proizvodi prave QLED TV ekrane koji se samostalno osvetljavaju.</p>
      <h3>Pogledajte još: <a href="https://www.benchmark.rs/vesti/apple_bi_mogao_koristiti_samsung_oled_panele_ekskluzivno_za_2020_iphone_pro_modele-82210">Apple bi mogao koristiti Samsung OLED panele ekskluzivno za 2020 iPhone Pro modele</a></h3>
      <p>Sada su dva Samsungova istraživača objavila tezu o novoj quantum dot LED tehnologiji, koja se oslanja na indijum-fosfid umesto na kadmijum, a životni vek ovakvih rešenja je do milion sati. Takođe, poboljšani dizajn povećava efikasnost tako što sprečava oksidaciju i curenje energije.<br/><br/>Samsungovo samopouzdanje i investicije u QD-OLED displeje znači da je južnokorejska kompanija blizu rešenja i samo ostaje da se sačeka da televizori ovog tipa počnu da se pojavljuju na tržištu.<br/><br/><i>Izvor: <a href="https://www.engadget.com/2019/11/28/samsung-qd-oled-research/">Engadget</a></i></p>
      <figure>
        <iframe src="https://www.youtube.com/embed/pkA1r_HTmJA" width="600" height="450" data-service="Youtube" scrolling="no"/>
      </figure>
    </article>
  </body>
</html>