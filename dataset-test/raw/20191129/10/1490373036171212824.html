<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/sport/ostatni-sporty/svetovy-sportovec-roku-mezinarodni-asociace-sportovnich-novinaru-aips-jiri_1911291050_and"/>
    <meta property="og:site_name" content="iROZHLAS"/>
    <meta property="article:published_time" content="2019-11-29T10:50:00+00:00"/>
    <meta property="og:title" content="Kajakář Prskavec se může stát nejlepším světovým sportovcem roku v novinářské anketě AIPS"/>
    <meta property="og:description" content="Vodní slalomář Jiří Prskavec se uchází o vítězství v novinářské anketě asociace AIPS o světového sportovce roku. Dalšími novinovanými jsou například Rafael Nadal, Lionel Messi či Marcel Hirscher."/>
  </head>
  <body>
    <article>
      <h1>Kajakář Prskavec se může stát nejlepším světovým sportovcem roku v novinářské anketě AIPS</h1>
      <address><time datetime="2019-11-29T10:50:00+00:00">29 Nov 2019, 10:50</time> by <a rel="author">ČTK</a></address>
      <p>
        <b>Vodní slalomář Jiří Prskavec se uchází o vítězství v novinářské anketě asociace AIPS o světového sportovce roku. Nejlepší kajakář uplynulé sezony, který vyhrál Světový pohár i titul mistra světa, se ocitl ve společnosti 31 jiných hvězd, například tenisty Rafaela Nadala, fotbalistů Cristiana Ronalda a Lionela Messiho nebo lyžařského rekordmana Marcela Hirschera.</b>
      </p>
      <related>
        <h4>Číst článek</h4>
        <a href="https://www.irozhlas.cz/sport/ostatni-sporty/jiri-prskavec-vodni-slalom-kanoista-roku-2019_1910301006_tat"/>
      </related>
      <p>Mezinárodní asociace sportovních novinářů (AIPS) vyhlašuje nejlepšího sportovce i sportovkyni od roku 1983. Premiérový ročník tehdy vyhrála atletka Jarmila Kratochvílová, v roce 1999 zvítězil desetibojař Tomáš Dvořák.</p>
      <p>Loni skončila v anketě AIPS na druhé příčce Ester Ledecká, jež si přivezla dvě zlaté olympijské medaile z her v Pchjongčchangu, když dominovala podle očekávání na snowboardu a šokovala nejrychlejší jízdou v lyžařském super-G.</p>
      <p>Více hlasů než Ledecká získala loni pouze americká sportovní gymnastka Simone Bilesová. Mužské kategorii v loňském roce dominoval chorvatský fotbalista Luka Modrić. Pro Prskavce a spol. mohou nyní novináři hlasovat na webu asociace do 28. prosince.</p>
      <related>
        <h4>Související články</h4>
        <a href="https://www.irozhlas.cz/sport/ostatni-sporty/vodni-slalom-troja-rekonstrukce-prekazky-jiri-prskavec-starsi-pavel-prindis_1911211928_and"/>
        <a href="https://www.irozhlas.cz/sport/ostatni-sporty/kanoistika-vodni-slalom-prskavec-zlato-rodina-mistrovstvi-sveta_1909301007_mov"/>
        <a href="https://www.irozhlas.cz/sport/ostatni-sporty/vodni-slalom-jiri-prskavec-mistr-sveta-seu-durgell_1909291315_jgr"/>
      </related>
    </article>
  </body>
</html>