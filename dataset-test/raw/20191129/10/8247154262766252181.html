<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/kremenchuk-zalucheniy-u-kinoklubnomu-festivali-ukrayinske-dityache-kino-yakiy-vpershe"/>
    <meta property="og:site_name" content="Кременчугская газета"/>
    <meta property="article:published_time" content="2019-11-29T10:35:00+00:00"/>
    <meta property="og:title" content="Кременчук залучений у кіноклубному фестивалі «Українське дитяче кіно», який вперше відбудеться в Україні"/>
    <meta property="og:description" content="Програма заходів. Кіноклубний фестиваль «Українське дитяче кіно» пройде у Кременчуці, по вулиці Софіївська, 36б, з 30 листопада по 14 грудня."/>
  </head>
  <body>
    <article>
      <h1>Кременчук залучений у кіноклубному фестивалі «Українське дитяче кіно», який вперше відбудеться в Україні</h1>
      <address>
        <time datetime="2019-11-29T10:35:00+00:00">29 Nov 2019, 10:35</time>
      </address>
      <p>
        <b>Програма заходів.</b>
      </p>
      <p>Кіноклубний фестиваль «Українське дитяче кіно» пройде у Кременчуці, по вулиці Софіївська, 36б, з 30 листопада по 14 грудня.</p>
      <p>В Україні вперше відбудеться кіноклубний фестиваль «Українське дитяче кіно», і Кременчук приймає участь!<br/>Фестиваль проводиться задля популяризації національних фільмів серед дітей та підлітків.</p>
      <p>Початок всіх заходів о 14.00.</p>
      <p>Про це повідомляється нас сторінці у <a href="https://www.facebook.com/events/474032909892400/">Фейсбуці.</a></p>
      <p>30 листопада пройде показ мультфільму «Кирило Кожум'яка».<br/>Маленький Микита, син відомого богатиря Кожум'яки, вирішив, що теж може перемогти дракона, як це колись зробив його батько. Попри його заборони, Микита знаходить спосіб вплутатися в пригоди і тепер тільки від його хоробрості залежить, здолає він величезного дракона і чи потрапить з чарівного світу назад додому...</p>
      <p>7 грудня покажуть «Моя країна – Україна».<br/>«Моя країна – Україна» – анімаційний народний казково-пізнавальний серіал, виконаний переважно в техніці пластилінової анімації. Маленькі сюжети з любов'ю та повагою розповідають про розмаїття нашої батьківщини; кожна історія – це казка, легенда або байка з конкретного місця в Україні, будь-то велике місто або маленьке село, поле або море.</p>
      <p>14 грудня відбудеться фінал конкурсу дитячих фільмів від Чілдрен Кінофест (2017-2019).</p>
      <p>Щороку фестиваль Чілдрен Кінофест проводить Конкурс короткометражних фільмів, знятих дітьми. Участь у ньому беруть діти віком від 7 до 14 років, без жанрових чи тематичних обмежень. Ця добірка містить 10 найкращих фільмів за рішенням селективної комісії фестивалю.</p>
      <p>Фестиваль «Українське дитяче кіно» проводиться завдяки компанії «Артхаус Трафік» за підтримки Державного агентства України з питань кіно та Фестивалю фільмів для дітей та підлітків «Чілдрен кінофест».<br/>- Артхаус Трафік - <a href="https://www.facebook.com/ArthouseTraffic/">https://www.facebook.com/ArthouseTraffic/</a> та <a href="http://arthousetraffic.com/?fbclid=IwAR3p4vqGa0h2XMt8fD8Qlysg9TdnQx_WvMpI-zIGbWZA6Ehqbu_sQeuecLg">http://arthousetraffic.com/</a><br/>- Державне агентство України з питань кіно - <a href="https://www.facebook.com/ukrainefilmagency">https://www.facebook.com/ukrainefilmagency</a> та <a href="http://dergkino.gov.ua/?fbclid=IwAR3kesNEAmngrwPIRjlGCGzcdoe2Nl6QSxvhPdJA5rKiP6Gduc_C7zyuc1M">http://dergkino.gov.ua/</a><br/>- Чілдрен кінофест - <a href="https://www.facebook.com/sovenokcharlie/">https://www.facebook.com/sovenokcharlie/</a> та <a href="http://childrenkinofest.com/?fbclid=IwAR0lOwHEXtQeoKrdrBwAFoppcRAQUOGHNorYMSqZQBdATI2pLg3xbHzo7mw">http://childrenkinofest.com/</a></p>
      <p>Нагадаємо, <a href="https://kg.ua/news/11-richniy-kremenchuzhanin-stav-prizerom-children-kinofest"><b>11-річний кременчужанин став призером «Чілдрен Кінофест».</b></a></p>
      <p>
        <a href="https://kg.ua/news/kremenchucki-shkolyari-u-finali-konkursu-dityachih-filmiv-children-kinofest">
          <b>Кременчуцькі школярі у фіналі конкурсу дитячих фільмів «Чілдрен Кінофест».</b>
        </a>
      </p>
      <p>
        <a href="https://kg.ua/news/roboti-kremenchuckoyi-studiyi-berezil-zmagatimutsya-za-vinagorodu-mizhnarodnogo-kinofestivalyu">
          <b>Роботи кременчуцької студії «Березіль» змагатимуться за нагороду міжнародного кінофестивалю.</b>
        </a>
      </p>
      <p> </p>
      <p>Катерина Синьова</p>
    </article>
  </body>
</html>