<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3393891/trabzonsporun-en-buyuk-kozu-unal-karaman"/>
    <meta property="og:site_name" content="Milli Gazete"/>
    <meta property="article:published_time" content="2019-11-29T10:38:00+00:00"/>
    <meta property="og:title" content="Trabzonspor'un en büyük kozu Ünal Karaman"/>
    <meta property="og:description" content="Süper Lig'in 13. haftasında Galatasaray'ı ağırlayacak olan Trabzonspor'un, ezeli rakibi karşısındaki en büyük kozu Teknik Direktör Ünal Kara..."/>
  </head>
  <body>
    <article>
      <h1>Trabzonspor'un en büyük kozu Ünal Karaman</h1>
      <h2>Süper Lig'in 13. haftasında Galatasaray'ı ağırlayacak olan Trabzonspor'un, ezeli rakibi karşısındaki en büyük kozu Teknik Direktör Ünal Karaman olacak.</h2>
      <address>
        <time datetime="2019-11-29T10:38:00+00:00">29 Nov 2019, 10:38</time>
      </address>
      <p> Bordo-mavililer, Karaman yönetiminde İstanbul'un 3 büyüklerine karşı evinde maç kaybetti.<br/>Trabzonspor'da, Teknik Direktör Ünal Karaman'ın Beşiktaş, Fenerbahçe ve Galatasaray karşısındaki başarısı dikkat çekiyor. Bordo-mavililer, Karaman yönetiminde İstanbul ekiplerine karşı oynadığı 8 maçta sadece 1 yenilgi aldı. Sarı-kırmızılı ezeli rakibi karşısında da bordo-mavililerin en büyük kozlarından biri Ünal Karaman'ın sahaya süreceği kadro ve vereceği taktiksel kararlar olacak.</p>
      <p>Üst üste gelen talihsiz sakatlıklar nedeniyle son günlerde ligde sıkıntılı günler geçirmesine rağmen zirvede tutunmasını başaran bordo-mavililer, Galatasaray karşısında alacağı galibiyetle zirveye yarışında bir engeli daha geride bırakmayı hedefliyor. Trabzonspor'un, Teknik Direktör Ünal Karaman yönetiminde İstanbul'un üç büyüklerine karşı aldığı saha sonuçları dikkat çekiyor.</p>
      <p>Bordo-mavililer, geçen sezon başında göreve getirdiği Ünal Karaman yönetiminde Beşiktaş, Fenerbahçe ve Galatasaray karşısında oynadığı 8 lig maçında sadece 1 yenilgi aldı. Söz konusu maçlarda 4 karşılaşmadan galibiyetle ayrılan Karadeniz ekibi, 3 maçta da rakipleriyle berabere kaldı. Bordo-mavililer bu maçlarda attığı 17 gole karşılık kalesinde 10 gol gördü. Karamanlı Trabzonspor, bu sonuçlarla ezeli rakipleri karşısında bugüne kadar 15 puan toplarken, 9 puan kaybetti.</p>
      <h3>Ünal Karamanlı Trabzonspor evinde yenilmedi</h3>
      <p>Trabzonspor, Ünal Karaman yönetiminde taraftarı önünde İstanbul'un 3 büyüklerine karşı oynadığı maçları kazandı. Bordo-mavililer Karaman ile ilk olarak geçen sezon sahasında önce Galatasaray'ı 4-0, ardından Fenerbahçe'yi 2-1 mağlup etti. Karadeniz ekibi, Beşiktaş'ı 2-1 ve 4-1'lik skorlarla geçerek ezeli rakipleriyle evinde oynadığı 4 maçtan 12 puan çıkardı.</p>
      <h3>Tek yenilgi deplasmanda Galatasaray'a karşı</h3>
      <p>Trabzonspor Karaman yönetiminde ezeli rakiplerine karşı deplasmanda oynadığı 4 maçta ise sadece 1 yenilgi aldı. Geçtiğimiz sezon İstanbul'da Galatasaray karşısında 3-1 mağlup olan Trabzonspor, daha sonra deplasmanda Fenerbahçe ile 1-1 berabere kaldı. Beşiktaş ile 2-2 berabere kalan bordo-mavili ekip, bu sezon ise Fenerbahçe ile İstanbul'da oynadığı mücadeleden de 1-1 beraberlikle ayrıldı. Evinde ise Beşiktaş'ı 4-1 mağlup etti.</p>
      <p>Ünal Karaman'ın Trabzonspor'un başında 3 büyüklere karşı karnesi:</p>
      <p>Trabzonspor - Galatasaray: 4-0<br/>Trabzonspor - Fenerbahçe: 2-1</p>
      <p>Beşiktaş - Trabzonspor: 2-2</p>
      <p>Galatasaray - Trabzonspor: 3-1</p>
      <p>Fenerbahçe - Trabzonspor: 1-1</p>
      <p>Trabzonspor - Beşiktaş: 2-1</p>
      <p>Fenerbahçe - Trabzonspor: 1-1</p>
      <p>Trabzonspor - Beşiktaş: 4-1</p>
    </article>
  </body>
</html>