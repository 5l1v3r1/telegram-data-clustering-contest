<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/715708-Black-Friday-giati-den-tha-doyme-eikones-san-ayth-sthn-ellada.html"/>
    <meta property="og:site_name" content="madata.gr"/>
    <meta property="article:published_time" content="2019-11-29T10:40:00+00:00"/>
    <meta property="og:title" content="Black Friday: Γιατί δεν θα δούμε εικόνες σαν αυτή στην Ελλάδα"/>
    <meta property="og:description" content="Μπορεί οι προσφορές για την Black Friday να περιλαμβάνουν από είδη σούπερ μάρκετ μέχρι και κάποιους μήνες δωρεάν ηλεκτρικό ρεύμα αλλά σε καμία περιοχή της"/>
  </head>
  <body>
    <article>
      <h1>Black Friday: Γιατί δεν θα δούμε εικόνες σαν αυτή στην Ελλάδα</h1>
      <address>
        <time datetime="2019-11-29T10:40:00+00:00">29 Nov 2019, 10:40</time>
      </address>
      <p>Μπορεί οι προσφορές για την Black Friday να περιλαμβάνουν από είδη σούπερ μάρκετ μέχρι και κάποιους μήνες δωρεάν ηλεκτρικό ρεύμα αλλά σε καμία περιοχή της Ελλάδας δεν είδαμε αυτό που γίνεται στο εξωτερικό με κόσμο να έχει κατασκηνώσει έξω από καταστήματα από το βράδυ περιμένοντας να ανοίξουν οι πόρτες.<br/><br/>Εκεί βέβαια είναι διαφορετικές και οι προσφορές από ότι στην χώρα μας που ακόμα είναι σε νηπιακό στάδιο στον θεσμό που ονομάζεται Black Friday. Αν σκεφτεί κανείς ότι ο θεσμός της «Μαύρης Παρασκευής» ήρθε στην Ελλάδα το 2016 έχουμε πολύ δρόμο να διανύσουμε. Και τα πρώτα χρόνια είναι η αλήθεια είχαμε ουρές. Φέτος δεν δείχνουν έτσι τα πράγματα.<br/><br/>Γιατί όμως συμβαίνει αυτό; Πρώτον, πολλοί καταναλωτές έχουν ήδη κάνει τις αγορές τους μέσω ίντερνετ. Δεύτερον, οι προσφορές δεν είναι και τόσο ακαταμάχητες. Τρίτον, είναι νωρίς ακόμα. Τέταρτον, οι Αμερικανοί και όχι μόνο είναι εκπαιδευμένοι σε αυτό και δεν μπορεί να τους ξεπεράσει κανείς. Όπως οι εικόνες που μας έρχονται από τη Νότια Αφρική και τις ΗΠΑ.</p>
      <h3>
        <a href="https://www.madata.gr/epikairotita/social/715706-Black-Friday-aytes-einai-oi-prosfores-eos-50-se-faghto-kai-delivery.html">Black Friday: Αυτές είναι οι προσφορές έως 50% σε φαγητό και delivery</a>
      </h3>
      <figure>
        <iframe data-src="https://twitter.com/JBSwagg4/status/1200294444047749120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AirtimeData/status/1200306130255327232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/BraPopsS/status/1200312658429435904?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Και το πρωί της Παρασκευής η εικόνα στην Αθήνα δεν ήταν αυτή που είχαμε δει άλλα χρόνια. Με πιτσιρικάδες να κάνουν κοπάνα από το σχολείο για να αγοράσουν με το χαρτζιλίκι τους κάτι που είχαν σταμπάρει. Η κουλτούρα της</p>
      <h3>
        <a href="https://www.madata.gr/epikairotita/social/715705-Black-Friday-giati-den-vlepoyme-terasties-oyres-exo-apo-ta-katasthmata.html">Black Friday: Γιατί δεν βλέπουμε τεράστιες ουρές έξω από τα καταστήματα</a>
      </h3>
      <h4>Τι πρέπει να προσέξετε στις αγορές σας</h4>
      <p>Οι Έλληνες καταναλωτές αγκάλιασαν την Black Friday και τα καταστήματα ανταποκρίθηκαν συμμετέχοντας με προσφορές στα προϊόντα τους. Βέβαια σε πολλές περιπτώσεις οι προσφορές αυτές κρύβουν «παγίδες» οπότε οι καταναλωτές θα πρέπει να είναι ιδιαίτερα προσεκτικοί και καλό είναι πριν ξεχυθούν σήμερα στα εμπορικά καταστήματα για τις αγορές τους να έχουν κάνει μία έρευνα πριν.</p>
      <p>Μάλιστα η Ένωση Εργαζομένων Καταναλωτών Ελλάδος με ανακοίνωση που εξέδωσε συστήνει στους καταναλωτές να είναι ιδιαιτέρως προσεκτικοί και να μη δελεάζονται από φαινομενικά εντυπωσιακές προσφορές οι οποίες σε αρκετές περιπτώσεις μπορεί να είναι παραπλανητικές.<br/>Η Ένωση, προτείνει την τήρηση πέντε κανόνων που διασφαλίζουν ότι οι καταναλωτές δεν θα πέσουν θύματα «προσφορών»:</p>
      <p>* Να κάνουν έρευνα αγοράς και να ελέγχουν όχι μόνο την τιμή (αρχική και νέα) αλλά και την ποιότητα των προϊόντων. Επίσης, να αναζητούν στο διαδίκτυο την τιμή του προϊόντος που πρόκειται να επιλέξουν, βάσει κωδικού ή αριθμού μοντέλου, ώστε να είναι βέβαιοι ότι η τιμή που έχουν εντοπίσει είναι η πιο συμφέρουσα.</p>
      <p>* Να οριοθετήσουν τις ανάγκες τους και να προγραμματίσουν με λίστα τις αγορές που πρόκειται να κάνουν, οι οποίες θα συμβαδίζουν με τον προσωπικό ή οικογενειακό τους προϋπολογισμό, αποφεύγοντας αλόγιστες δαπάνες. </p>
      <figure>
        <img src="https://www.newsit.gr/wp-content/uploads/2019/11/blackf-1200x824.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/blackf1-1200x824.jpg"/>
      </figure>
      <p>* Να ενημερωθούν για τις λεπτομέρειες και τους όρους της συναλλαγής τους όταν αγοράζουν προϊόντα με δόσεις. Ιδίως για αγορές με πιστωτική κάρτα, να είναι πάντα ενημερωμένοι για τους όρους και τις προϋποθέσεις της συγκεκριμένης αγορά* Τα προϊόντα πρέπει να φέρουν την αρχική τιμή και την τιμή προσφοράς (όχι το ποσοστό έκπτωσης). Προσοχή! Στις προσφορές συχνά αναγράφεται ότι δεν γίνονται αλλαγές, γι’ αυτό εάν μετανιώσετε, δεν έχετε τη δυνατότητα αλλαγής.</p>
      <p>* Να ζητάνε πάντα την απόδειξη για τα προϊόντα που έχουν αγοράσει. Σε περίπτωση που το προϊόν είναι ελαττωματικό και θελήσουν να το επιστρέψουν ή να το αλλάξουν, η επίδειξη της απόδειξης είναι απαραίτητη.</p>
      <p>Καλό θα ήταν να γνωρίζουν όλοι ότι η καταναλωτική φρενίτιδα που με τεχνικές marketing δημιουργούν μεγάλοι παράγοντες του εμπορίου (Βlack Friday, άνοιγμα καταστημάτων τις Κυριακές, λευκές νύκτες κλπ) έχει ως αποτέλεσμα την υποσυνείδητη άσκηση ψυχολογικής πίεσης στον καταναλωτή, ο οποίος αισθάνεται ότι «πρέπει» να εκμεταλλευτεί τις προσφορές, σπεύδοντας στα μαγαζιά.</p>
      <p>Η Black Friday είναι η μέρα που ακολουθεί την Ημέρα των Ευχαριστιών στις Ηνωμένες Πολιτείες, δηλαδή η τέταρτη Παρασκευή του Νοεμβρίου, ημέρα η οποία έχει θεωρηθεί ως η αρχή της περιόδου των Χριστουγεννιάτικων αγορών για τις ΗΠΑ από το 1952.</p>
    </article>
  </body>
</html>