<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/bankas_un_finanses/pagarina-kandidatu-izvirzisanas-laiku-latvijas-bankas-prezidenta-amatam.d?id=51679293"/>
    <meta property="og:site_name" content="DELFI"/>
    <meta property="article:published_time" content="2019-11-29T10:25:22+00:00"/>
    <meta property="og:title" content="Pagarina kandidātu izvirzīšanas laiku Latvijas Bankas prezidenta amatam "/>
    <meta property="og:description" content="Saeimas Prezidijs un Frakciju padome šodien līdz 3. decembrim pagarināja kandidātu izvirzīšanas laiku Latvijas Bankas prezidenta amatam."/>
  </head>
  <body>
    <article>
      <h1>Pagarina kandidātu izvirzīšanas laiku Latvijas Bankas prezidenta amatam </h1>
      <address><time datetime="2019-11-29T10:25:22+00:00">29 Nov 2019, 10:25</time> by <a rel="author">LETA</a></address>
      <p>
        <b>Saeimas Prezidijs un Frakciju padome šodien līdz 3. decembrim pagarināja kandidātu izvirzīšanas laiku <a href="https://www.delfi.lv/temas/latvijas-banka">Latvijas Bankas</a> prezidenta amatam.</b>
      </p>
      <p>Iepriekš bija noteikts, ka kandidatūru izvirzīšana noslēgtos šodien. Savukārt pagarinājums dos papildu laiku koalīcijai turpināt sarunas par piemērotāko kandidātu uz šo posteni.</p>
      <p>Koalīcijā vēl turpinās diskusijas, lai vienotos par vienu Latvijas Bankas prezidenta amata kandidātu, ceturtdien informēja Ministru prezidents <a href="https://www.delfi.lv/temas/krisjanis-karins">Krišjānis Kariņš</a> (JV).</p>
      <p>Ceturtdien, neskatoties uz vairākas stundas ilgām sarunām, koalīcijas politiķiem neizdevās vienoties par vienu Latvijas Bankas prezidenta amata kandidātu.</p>
      <p>Šī augstā amata kandidātu vidū ir Latvijas Bankas padomes loceklis Mārtiņš Kazāks, Fiskālās disciplīnas padomes locekle <a href="https://www.delfi.lv/temas/inna-steinbuka">Inna Šteinbuka</a>, bijušais Finanšu un kapitāla tirgus komisijas priekšsēdētājs Uldis Cērps un "Altum" valdes priekšsēdētājs Reinis Bērziņš.</p>
      <p>Latvijas Bankas pašreizējā prezidenta Ilmāra Rimšēviča amata pilnvaru termiņš beidzas 21.decembrī.</p>
      <figure>
        <a href="http://www.leta.lv/">
          <img src="https://g3.delphi.lv/images/pix/file46510605_leta-logo-pilnkrasu.jpg"/>
        </a>
      </figure>
      <p>
        <a href="https://www.delfi.lv/bizness/bankas_un_finanses/pagarina-kandidatu-izvirzisanas-laiku-latvijas-bankas-prezidenta-amatam.d?id=51679293&amp;com=1&amp;reg=1">27</a>
      </p>
      <related>
        <h4>Lasi vēl</h4>
        <a href="https://www.delfi.lv/bizness/biznesa_vide/koalicijai-vel-neizdodas-vienoties-par-vienu-latvijas-bankas-prezidenta-amata-kandidatu.d?id=51677925"/>
        <a href="https://www.delfi.lv/bizness/bankas_un_finanses/koalicija-nosauc-cetrus-lb-prezidenta-kandidatus-no-kuriem-izvelesies-vienu.d?id=51667209"/>
      </related>
    </article>
  </body>
</html>