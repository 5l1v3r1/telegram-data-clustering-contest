<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/pamela-prati-autobiografia-dagospia-estratto/"/>
    <meta property="og:site_name" content="Novella 2000"/>
    <meta property="article:published_time" content="2019-11-29T10:28:29+00:00"/>
    <meta property="og:title" content="Pamela Prati scrive un'autobiografia: Dagospia anticipa un estratto"/>
    <meta property="og:description" content="Dopo un periodo difficile Pamela Prati scrive la sua autobiografia: i dettagli. Un estratto dell'autobiografia rivelato da Dagospia"/>
  </head>
  <body>
    <article>
      <h1>Pamela Prati scrive un'autobiografia: Dagospia anticipa un estratto</h1>
      <address><time datetime="2019-11-29T10:28:29+00:00">29 Nov 2019, 10:28</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Dopo un periodo difficile Pamela Prati scrive la sua autobiografia: i dettagli</h3>
      <p><b>Pamela Prati</b> è pronta a tornare. E questa volta non per parlare della vicenda che per mesi l’ha vista protagonista insieme al fantomatico <a href="https://www.novella2000.it/pamela-prati-chat-hot-mark-caltagirone/">Mark Caltagirone</a>. La soubrette ha scritto la sua <b>autobiografia</b> e <b><i>Dagospia</i> </b>ha svelato un piccolo <b>estratto </b>dell’introduzione, come vedremo nelle righe successive.</p>
      <p>Così la showgirl ha deciso di rimettersi in gioco e dimenticare il brutto periodo passato a causa dell’intricata storia che l’ha vista sulle pagine di tutti i giornali. Troncati definitivamente i rapporti con le due ex manager, Eliana Michelazzo e Pamela Perricciolo, la <b>Prati</b> è tornata a frequentare le persone che aveva allontanato e ha voluto riportare, in questo libro, ciò che è successo prima del caos mediatico. Non ha voluto tralasciare nulla della sua vita.</p>
      <p><b>LEGGI ANCHE:</b> <a href="https://www.novella2000.it/eliana-michelazzo-storia-mark-caltagirone-perso-soldi-progetti/">Eliana Michelazzo si confessa a Novella 2000: ‘A causa della storia di Mark Caltagirone ho perso tanti soldi’ poi attacca Pamela Perricciolo</a></p>
      <p>La fatica letteraria dell’ex del Bagaglino, edita da Solferino – Cairo, ha come titolo (provvisorio almeno per ora) <i>Come una carezza La vita, l’amore, il tradimento e il diritto alla felicità.</i> Come <b>data di uscita</b> è previsto il periodo di<b> Febbraio o Marzo 2020</b>. Dunque manca ancora qualche mese.</p>
      <p>Intanto, però, <b><a href="http://www.dagospia.com/">Dagospia</a></b> in esclusiva ha svelato un’estratto dell’introduzione, ecco quanto segue:</p>
      <blockquote>
        <i>“L’amore, nel corso di un’esistenza, è la cosa più importante, è ciò su cui verremo giudicati. Per questo ho deciso di raccontare la mia vita dal punto di vista dell’amore, di scavare nella memoria e mettere nero su bianco le ferite di un’infanzia negata, i traumi che porto addosso come cicatrici indelebili. Tutto è iniziato da lì, e ancora oggi devo fare i conti con quel passato doloroso”.</i>
      </blockquote>
      <p>Ha scritto <b>Pamela Prati</b>. Dunque con questa <b>autobiografia</b>, la ballerina ha deciso di mettersi a nudo e scavare dentro le ferite più profonde della sua anima. È di certo un lavoro importante, che le permetterà di farsi conoscere dal pubblico sotto un’altra prospettiva. Scopriamo il restante <b>estratto</b> del libro…</p>
      <h3>Un estratto dell’autobiografia di Pamela Prati rivelato da Dagospia</h3>
      <p>Come dicevamo anche prima, queste righe che riportiamo dal sito di <i>Dagospia</i> non sono altro che un <b>estratto </b>tratto dall’introduzione dell’<b>autobiografia</b> scritta da <b>Pamela Prati</b>.</p>
      <p>Lei stessa, fin da subito ci ha tenuto a precisare cosa l’ha spinta a scrivere nero su bianco le emozioni più disparate provate nel corso della sua vita:</p>
      <blockquote>
        <i>“Ma, in questo libro, voglio raccontare anche le passioni della mia giovinezza, la carezza del pubblico che lenisce il dolore come una medicina, e i grandi amori, vissuti con tutta me stessa”. </i>
      </blockquote>
      <p>Si legge in questo <b>estratto</b> di introduzione dell’<b>autobiografia</b> scritta dalla showgirl di origini sarde, che così continua, parlando d’amore, uno dei temi principali:</p>
      <blockquote><i>“Di amore però ci si può anche ammalare, e la storia che racconterò non nasconderà il dramma, le pugnalate che i tradimenti della vita ci inferiscono, la malattia, la morte e la perdita degli affetti più cari. Voglio raccontare, in questo libro, la vita di una donna fragile e forte, che è caduta tante volte ma altrettante si è rialzata”.</i> </blockquote>
      <p>Ma questa <b>autobiografia</b>, pare avere uno scopo ben preciso, come da lei stessa ammesso. Questa è la speranza di <b>Pamela Prati</b>:</p>
      <blockquote>
        <i>“Spero che la mia storia di luce e di ombra, ripercorsa dalla nascita sino agli ultimi anni, infonda ad altre donne e altri uomini il coraggio di rinascere e amare, senza mai dimenticare che il primo grande amore della vita è quello che dobbiamo a noi stessi”.</i>
      </blockquote>
      <p>Con queste parole <b>Pamela Prati</b> aprirà la sua <b>autobiografia</b>, grazie a quanto svelato da <i>Dagospia.</i> Un racconto intimo e sincero di una donna che ha dovuto affrontare tanti ostacoli nel corso della sua vita.</p>
      <related>
        <a href="https://www.novella2000.it/francesco-chiofalo-ospedale-sfogo-lacrime-antonella-fiordelisi/"/>
        <a href="https://www.novella2000.it/sossio-aruta-isola-dei-famosi/"/>
        <a href="https://www.novella2000.it/meghan-markle-attaccata-zio-mike/"/>
      </related>
    </article>
  </body>
</html>