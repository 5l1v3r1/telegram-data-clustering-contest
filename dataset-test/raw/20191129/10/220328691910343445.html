<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/vodnoto-nivo-na-yazovir-studena-leko-se-pokachva-407861.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T10:42:37+00:00"/>
    <meta property="og:title" content="Водното ниво на язовир &quot;Студена&quot; леко се покачва"/>
    <meta property="og:description" content="Кметът на града призова перничани да бъдат пестеливи с питейната вода"/>
  </head>
  <body>
    <article>
      <h1>Водното ниво на язовир "Студена" леко се покачва</h1>
      <address>
        <time datetime="2019-11-29T10:42:37+00:00">29 Nov 2019, 10:42</time>
      </address>
      <p>Имаме частично добра новина. Водният режим в града започна да дава резултат и водното ниво на язовир "Студена" леко се покачи.</p>
      <p>Надяваме се, че като започне снеготопенето, защото язовира се захранва главно от него, водното ниво ще се възстанови. Също така се надявам, че новото ръководство на ВиК дружеството като стъпи в длъжност ще започне незабавно работа по проблемите с авариите в града. Трябват ни повече аварийни екипи, за да се справят с проблема с множеството аварии. Дори от Общината сме открили гореща телефонна линия и препредаваме сигналите към тях. Това заяви кметът на Перник Станислав Владимиров, цитиран от БНТ. </p>
      <p>Градоначалникът на града призова перничани да бъдат пестеливи с питейната вода. "Трябва да кажа, че съгражданите ми се дразнят, че питейната вода изтича по улиците на града, заради многото аварии, а те трябва да я пестят", каза още Владимиров.</p>
    </article>
  </body>
</html>