<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/10-ayda-yuzde-52-azaldi-dis-ticaret-acigi-ekimde-1-8-milyar-dolar/"/>
    <meta property="og:site_name" content="Diken"/>
    <meta property="article:published_time" content="2019-11-29T10:47:35+00:00"/>
    <meta property="og:title" content="10 ayda yüzde 52 azaldı: Dış ticaret açığı ekimde 1.8 milyar dolar"/>
    <meta property="og:description" content="Dış ticaret açığı ekim ayında geçen yılın aynı ayına göre yüzde 263.6 artarak 1.81 milyar dolara yükseldi."/>
  </head>
  <body>
    <article>
      <h1>10 ayda yüzde 52 azaldı: Dış ticaret açığı ekimde 1.8 milyar dolar</h1>
      <h2>Dış ticaret açığı ekim ayında geçen yılın aynı ayına göre yüzde 263.6 artarak 1.81 milyar dolara yükseldi. Ocak-ekim döneminde ise dış ticaret açığı yüzde 52.5 azalışla 24.54 milyar dolar oldu.</h2>
      <address>
        <time datetime="2019-11-29T10:47:35+00:00">29 Nov 2019, 10:47</time>
      </address>
      <p>Türkiye İstatistik Kurumu ile Ticaret Bakanlığı işbirliğiyle oluşturulan geçici dış ticaret verilerine göre ihracat ekimde 2018 yılının aynı ayına göre yüzde 0.1 düşüşle 15.66 milyar dolar, ithalat yüzde 8 artarak 17.47 milyar dolar olarak hesaplandı. Ocak-ekim döneminde ise ihracat yüzde 2 artışla 141.41 milyar dolara yükselirken, ithalat yüzde 12.8 düşüşle 165.95 milyar dolara geriledi.</p>
      <p>Reklam</p>
      <p>Verilere göre ihracatın ithalatı karşılama oranı 2018 ekim ayında yüzde 96.9 iken, 2019 ekim ayında yüzde 89.6’ya geriledi.</p>
      <p>Ticaret Bakanı Ruhsar Pekcan’ın 4 Kasım’da açıkladığı Ticaret Bakanlığı öncü verilerine göre Özel Ticaret Sistemi’ne göre dış ticaret açığı ekimde yüzde 256 artarak 1.77 milyar dolar olmuştu.</p>
      <p>
        <a href="http://www.diken.com.tr/dis-ticaret-acigi-eylulde-yuzde-6-artti-2-milyar-dolar/">Dış ticaret açığı eylülde yüzde 6 arttı: 2 milyar dolar</a>
      </p>
    </article>
  </body>
</html>