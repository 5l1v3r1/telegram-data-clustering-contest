<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/29/kndr_zapustyla_dvi_rakety_v_yaponskomu_mori"/>
    <meta property="og:site_name" content="espreso.tv"/>
    <meta property="article:published_time" content="2019-11-29T10:44:00+00:00"/>
    <meta property="og:title" content="КНДР запустила дві ракети в Японському морі"/>
    <meta property="og:description" content="Північна Корея 28 листопада запустила дві ракети малої дальності у морі біля східного узбережжя країни"/>
  </head>
  <body>
    <article>
      <h1>КНДР запустила дві ракети в Японському морі</h1>
      <address>
        <time datetime="2019-11-29T10:44:00+00:00">29 Nov 2019, 10:44</time>
      </address>
      <p>Північна Корея 28 листопада запустила дві ракети малої дальності у морі біля східного узбережжя країни</p>
      <p>Про це повідомляє <a href="https://en.yna.co.kr/view/AEN20191128008553325">Yonhap</a> з посиланням на військовослужбовця Південної Кореї.</p>
      <p>“Північна Корея випустила два снаряди з, як вважається, багатозарядної пускової установки в четвер”, - йдеться у повідомленні.</p>
      <p>Як повідомляє Об'єднаний комітет начальників штабів Південної Кореї, ракети були запущені з прибережного міста Йонпо близько п'ятої години вечора за місцевим часом. Ракети пролетіли до 380 км, досягнувши висоти 97 км.</p>
      <p>Південнокорейські збройні сили висловлюють “глибокий жаль” і закликають Пхеньян припинити ескалацію напруженості.</p>
      <p>Поки що невідомо, чи був присутній на запуску лідер КНДР Кім Чен Ин.</p>
      <p>Випробування також збіглося зі святкуванням Дня подяки в США і сталося за день до другої річниці запуску північнокорейської міжконтинентальної балістичної ракети, здатної досягти континентальної території США.</p>
      <p>Як повідомлялося раніше, 31 жовтня дві великі ракети <a href="https://espreso.tv/news/2019/10/31/kndr_vypustyla_dvi_rakety_v_yaponske_more">були запущені</a> КНДР у бік Японського моря.</p>
    </article>
  </body>
</html>