<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/indirimli-ayakkabi-eziyeti-258349h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T10:14:00+00:00"/>
    <meta property="og:title" content="İndirimli ayakkabı eziyeti"/>
    <meta property="og:description" content="Dünya genelinde Kasım ayının son haftasına denk gelen 'Efsane Cuma' indirimleri başladı. 'Efsane Cuma' indirimleri kapsamında bir spor mağazasının önünde dün geceden sıraya girmeye başlayan vatandaşlar 2500 TL'den 1500 TL'ye indiği belirtilen ayakkabıdan alabilmek için saatlerce sağanak yağmurun altında beklediler. Bazı öğrenciler ise ayakkabıyı alabilmek için okula gitmediğini belirtti."/>
  </head>
  <body>
    <article>
      <h1>İndirimli ayakkabı eziyeti</h1>
      <address><time datetime="2019-11-29T10:14:00+00:00">29 Nov 2019, 10:14</time> by <a rel="author">Yeni Çağ Gazetesi</a></address>
      <p>
        <b>Dünya genelinde Kasım ayının son haftasına denk gelen 'Efsane Cuma' indirimleri başladı. 'Efsane Cuma' indirimleri kapsamında bir spor mağazasının önünde dün geceden sıraya girmeye başlayan vatandaşlar 2500 TL'den 1500 TL'ye indiği belirtilen ayakkabıdan alabilmek için saatlerce sağanak yağmurun altında beklediler. Bazı öğrenciler ise ayakkabıyı alabilmek için okula gitmediğini belirtti.</b>
      </p>
      <p>Dünyada 'alışveriş çılgınlığı' olarak bilinen 'Efsane Cuma' indirimleri kapsamında alışveriş sektöründe kampanyalar düzenleyen mağazaların önü sözde indirimlerden faydalanmak için bekleyen vatandaşlarla doldu.</p>
      <p>
        <b>ALKIŞLARLA MAĞAZADAN AYRILDI</b>
      </p>
      <p>Şişli, Teşvikiye Caddesi üzerinde bulunan spor mağazasında özel olarak üretilen ayakkabıları almak isteyen vatandaşlar sağanak yağmurun altında birbirleriyle yarıştı. Geceden sıraya giren vatandaşların zaman zaman gerginlik yaşadığı görüldü. Sıra yüzünden tartışmaların yaşandığı mağaza önünde, ayakkabıyı almayı başaranlar ise alkışlar eşliğinde mağazadan ayrıldı.</p>
      <p>
        <b>AYAKKABI İÇİN OKULU ASTI</b>
      </p>
      <p>Ayakkabı alabilmek için okula gitmeyerek sıraya giren bir öğrenci ise,"Ayakkabıyı alabilmek için sabah erkenden buraya geldik. Okulu astık bugün. Sıra gelirse alacağız ayakkabıyı" dedi.</p>
      <figure>
        <img src="https://www.yenicaggazetesi.com.tr/d/other/yagmur-altinda-sahane-cuma-kuyrugu-1.500-liraya-indi-saatlerce-sirada-beklediler_1854_dhaphoto2.jpg"/>
      </figure>
      <p>
        <b>"İNDİRİM Mİ, BİNDİRİM Mİ?"</b>
      </p>
      <p>Bazı tüketiciler ise 'Efsane Cuma' kampanyalarına mesafeli duruyor. Özellikle online alışveriş sitelerinin birbiri ardına indirim kampanyaları yapması ve bazı e-ticaret sitelerinin indirim politikaları kullanıcıların tepkisini çekiyor. </p>
      <p>Geçtiğimiz günlerde 'Efsane Cuma' kampanyası kapsamında birçok üründe indirim yapacağını duyuran alışveriş sitelerinden Hepsiburada.com, uyguladığı politika nedeniyle sosyal medyada eleştirilerin hedefi olmuştu.</p>
      <p>
        <u>
          <b>Hepsiburada.com'a tepkilerden bazıları şöyle:</b>
        </u>
      </p>
      <figure>
        <img src="https://www.yenicaggazetesi.com.tr/d/other/1-20191122190734.jpg"/>
      </figure>
      <figure>
        <img src="https://www.yenicaggazetesi.com.tr/d/other/2-20191122190734.jpg"/>
      </figure>
      <figure>
        <img src="https://www.yenicaggazetesi.com.tr/d/other/3-822.jpg"/>
      </figure>
      <related>
        <a href="https://www.yenicaggazetesi.com.tr/teknoloji-devi-yorum-bolumunu-kapatti-257732h.htm"/>
        <a href="https://www.yenicaggazetesi.com.tr/efsane-cuma-ne-zaman-baslayacak-ve-ne-zaman-bitecek-256776h.htm"/>
        <a href="https://www.yenicaggazetesi.com.tr/n11de-neler-oluyor-n11in-sitesi-coktu-mu-iste-n11in-indirim-kampanyasinin-detaylari--255943h.htm"/>
        <a href="https://www.yenicaggazetesi.com.tr/n11e-buyuk-tepki-11-11de-aldatildik-255857h.htm"/>
      </related>
    </article>
  </body>
</html>