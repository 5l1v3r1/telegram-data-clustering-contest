<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gamechannel.hu/cikk/hirblock/ujra-megszelloztette-a-resident-evil-3-feldolgozasat-a-capcom"/>
    <meta property="og:site_name" content="Game Channel"/>
    <meta property="article:published_time" content="2019-11-29T10:01:00+00:00"/>
    <meta property="og:title" content="Újra megszellőztette a Resident Evil 3 feldolgozását a Capcom?"/>
    <meta property="og:description" content="Nagyon akarják már a rajongók, hogy megjelenjen az a Resident Evil 3 remake, ami nem meglepő, hiszen a sorozat egyik legjobb tagjáról van szó,..."/>
  </head>
  <body>
    <article>
      <h1>Újra megszellőztette a Resident Evil 3 feldolgozását a Capcom?</h1>
      <address><time datetime="2019-11-29T10:01:00+00:00">29 Nov 2019, 10:01</time> by <a rel="author" href="http://www.gamechannel.hu/adatlap/Maniac" target="_blank">Maniac</a></address>
      <p><b>Nagyon akarják már a rajongók, hogy megjelenjen az a Resident Evil 3 remake, ami nem meglepő, hiszen a sorozat egyik legjobb tagjáról van szó, amit igazi kultusz övez, a mai játékosok közül azonban mégis kevesen ismerik.</b> <br/>Hónapok óta mennek azonban <a href="http://www.gamechannel.hu/cikk/hirblock/elvileg-2020ban-mar-jon-is-a-resident-evil-3-remake">pletykák</a> arról, hogy érkezik egy feldolgozás, és úgy tűnik, hogy a Capcom most ismét megszellőztette ezeket a terveket, mégpedig a franchise hivatalos Facebook oldalán <a href="https://www.facebook.com/residentevil/photos/a.187578694596359/2831040720250130/?type=3&amp;theater">keresztül</a>, ahol csupán arra akarták felhívni a figyelmet, hogy a Steamen durván leértékelve szerezhetjük most be a sorozat egyes epizódjait. <br/><br/>Hogy mi ezzel a gond? Gondnak nem neveznénk, de a bejegyzést a Resident Evil 3 egyik ikonikus koncepciós rajzával illusztrálták, márpedig a harmadik rész egyelőre még nem elérhető a Steam kínálatában. Talán véletlen, talán az érkező Resident Evil 3 remake megszellőztetése? Egyelőre bármi megeshet!</p>
    </article>
  </body>
</html>