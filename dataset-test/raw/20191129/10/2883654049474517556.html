<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/connie-weet-zeker-andre-gaat-monique-missen/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-29T10:06:06+00:00"/>
    <meta property="og:title" content="Connie weet zeker: ‘André gaat Monique missen’"/>
    <meta property="og:description" content="Monique Westenberg gaat door een moeilijke tijd. Gelukkig kan ze altijd aankloppen bij haar vriendin Connie Witteman, die haar door dik en dun steunt. "/>
  </head>
  <body>
    <article>
      <h1>Connie weet zeker: ‘André gaat Monique missen’</h1>
      <address><time datetime="2019-11-29T10:06:06+00:00">29 Nov 2019, 10:06</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Sinds kort is ze alleenstaande moeder geworden en tot overmaat van ramp is haar geliefde oma Corrie afgelopen week overleden. Monique Westenberg kan gelukkig altijd aankloppen bij haar vriendin Connie Witteman, die haar door dik en dun steunt.</p>
      <h3>Hooghouden</h3>
      <p>Op Instagram vertelt Connie wat zij denkt van de breuk tussen André en Monique, en de 25-jarige zanger komt er niet goed vanaf. ,,Ik weet zeker dat zij al die jaren thuis de ballen heeft moeten hooghouden. Reken maar dat die jongen haar nog gaat missen. Sommige mensen komen daar pas achter als het te laat is.” Connie kiest dus duidelijk de kant van Monique, en denkt dat veel anderen dat ook doen. ,,Monique heeft dit niet verdiend. Gelukkig staan heel veel mensen achter haar.” Ze laat dan ook weten dat ze vindt dat het niet eerlijk is dat Monique deze breuk meemaakt. ,,Het is erg dat ze op zo’n manier in de steek is gelaten.”</p>
      <h3>Leeftijd</h3>
      <p>Terwijl Monique achter is gebleven met zoontje André en rouwt om het verlies van haar oma, verblijft André in New York met zijn neef Djarno. Als hij thuiskomst zal hij ongetwijfeld snel zijn nieuwe liefde Bridget Maasland bezoeken. De twee zijn erg gelukkig samen, maar velen denken dat de liefde maar tijdelijk is. Zo ook Gerard Joling. Dat liet hij weten in weekblad Story: ,,Ik gun ze alle geluk van de wereld, maar dat gaat natuurlijk nog geen half jaar goed”, zei De Topper. ,,Hij kan zoveel vrouwen van dat kaliber krijgen. En laten we eerlijk zijn: als vrouw van dik boven de veertig sta je natuurlijk meteen met 2-0 achter. Zeker bij een jongen van Dreetjes leeftijd.”</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/andre-feest-door-ondanks-overlijden-oma-corrie/"/>
        <a href="https://www.ditjesendatjes.nl/gerard-relatie-andre-duurt-nog-geen-half-jaar/"/>
        <a href="https://www.ditjesendatjes.nl/rachel-verbreekt-stilzwijgen-ik-was-moegestreden/"/>
      </related>
    </article>
  </body>
</html>