<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/261048/nekros-arxikeleystis-stin-kriti-pethane-ksafnika-sto-naystathmo"/>
    <meta property="og:site_name" content="LiFO"/>
    <meta property="article:published_time" content="2019-11-29T10:45:00+00:00"/>
    <meta property="og:title" content="Νεκρός αρχικελευστής στην Κρήτη - Πέθανε ξαφνικά στο ναύσταθμο"/>
    <meta property="og:description" content="Αιφνίδιος θάνατος αρχικελευστή στον Ναύσταθμο Κρήτης"/>
  </head>
  <body>
    <article>
      <h1>Νεκρός αρχικελευστής στην Κρήτη - Πέθανε ξαφνικά στο ναύσταθμο</h1>
      <h2>Αιφνίδιος θάνατος αρχικελευστή στον Ναύσταθμο Κρήτης</h2>
      <address><time datetime="2019-11-29T10:45:00+00:00">29 Nov 2019, 10:45</time> by <a rel="author">NEWSROOM</a></address>
      <p>
        <b>Την απώλεια ζωής αρχικελευστή, εντός της υπηρεσίας (Ναύσταθμος Κρήτης), ανακοίνωσε το <a href="https://www.lifo.gr/tags/%CE%93%CE%B5%CE%BD%CE%B9%CE%BA%CF%8C+%CE%95%CF%80%CE%B9%CF%84%CE%B5%CE%BB%CE%B5%CE%AF%CE%BF+%CE%9D%CE%B1%CF%85%CF%84%CE%B9%CE%BA%CE%BF%CF%8D">Γενικό Επιτελείο Ναυτικού</a>.</b>
      </p>
      <p>Όπως αναφέρει η σχετική ανακοίνωση, σήμερα το πρωί ο αρχικελευστής (Τ/ΟΠΛ/ΠΜ) Π.Σ, που υπηρετεί στη διεύθυνση Ναυτικών Όπλων του ναυστάθμου Κρήτης (ΝΚ/ΔΝΟ), απώλεσε αιφνιδίως τις αισθήσεις του εντός της υπηρεσίας.</p>
      <p>Του παρασχέθηκαν οι πρώτες βοήθειες από ιατρικό προσωπικό του ναυτικού νοσοκομείου Κρήτης και ακολούθως διακομίστηκε, συνοδεία ιατρικού προσωπικού, στο Γενικό Νοσοκομείο Χανίων όπου διαπιστώθηκε ο θάνατος του.</p>
      <p>Για το συμβάν έχουν ενημερωθεί οι οικείοι του και έχουν αναληφθεί οι προβλεπόμενες ενέργειες για τη διερεύνηση των συνθηκών και αιτιών, προστίθεται στην ανακοίνωση.</p>
      <p>Το Πολεμικό Ναυτικό εξέφρασε τα ειλικρινή του συλλυπητήρια στους οικείους του.</p>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>