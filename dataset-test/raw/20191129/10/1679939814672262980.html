<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-moldovean-prins-la-vama-cu-acte-false-ce-a-declarat-politistilor-de-frontiera_3060401.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T10:32:26+00:00"/>
    <meta property="og:title" content="Un moldovean prins la vamă cu acte false. Ce a declarat poliţiştilor de frontieră"/>
    <meta property="og:description" content="Un mijloc de transport de model Mercedes E270 a fost indisponibiliazat la Sectorul Poliției de Frontieră Giurgiulești după ce s-a constatat că împuternicirea notarială prezentată, nu este veridică. Documentat este un conațional care a procurat autoturismu"/>
  </head>
  <body>
    <article>
      <h1>Un moldovean prins la vamă cu acte false. Ce a declarat poliţiştilor de frontieră</h1>
      <address><time datetime="2019-11-29T10:32:26+00:00">29 Nov 2019, 10:32</time> by <a rel="author">PUBLIKA.MD</a></address>
      <p><b>Un mijloc de transport de model Mercedes E270 a fost indisponibiliazat la Sectorul Poliției de Frontieră Giurgiulești după ce s-a constatat că împuternicirea notarială prezentată, nu este veridică.</b> Documentat este un conațional care a procurat autoturismul cu plăcuțele de înmatriculare bulgărești, în luna mai curent.</p>
      <p>Pentru autorizarea intrării pe teritoriul Republicii Moldova, în punctul de trecere Giurgiulești – Reni s-a apropiat o mașină la volanul căreia se afla un locuitor al satului Elizaveta, raionul Bălți. La solicitarea polițistului de frontieră, tânărul în vârstă de 24 de ani a oferit tot setul de documente.</p>
      <p>
        <b>În timpul procedurii de control s-a stabilit că procura, care ar fi emisă de către un reprezentant notarial de pe teritoriul Bulgariei nu întrunește toate caracteristicile unui act oficial.</b>
      </p>
      <p>Audiat, conducătorul auto a comunicat că în luna mai a acestui an, însoțit de fratele lui s-au deplasat în Bulgaria pentru a cumpăra mijlocul de transport, ulterior a apelat la serviciile unui birou notarial pentru a-și perfecta actul respectiv. Ce ține de neveridicitatea acestuia, bărbatul nu  cunoaște nimic.</p>
      <p>Ca urmare, mașina a fost indisponibilizată în parcarea SPF Giurgiulești până la elucidarea tuturor circumstanțelor și finalizarea cercetărilor. Dacă se va adeveri vinovăția, persoana riscă amendă penală conform art. 361 al.(1) al CP al RM.</p>
    </article>
  </body>
</html>