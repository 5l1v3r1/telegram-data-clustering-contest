<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816642"/>
    <meta property="og:site_name" content="Sportal.bg"/>
    <meta property="article:published_time" content="2019-11-29T10:37:00+00:00"/>
    <meta property="og:title" content="Зрелищно завръщане за Питино начело на ПАО"/>
    <meta property="og:description" content="Панатинайкос постигна зрелищна победа при завръщането на Рик Питино начело на отбора. Гърците спечелиха със 100:68 домакинството си на Баскония, ..."/>
  </head>
  <body>
    <article>
      <h1>Зрелищно завръщане за Питино начело на ПАО</h1>
      <address><time datetime="2019-11-29T10:37:00+00:00">29 Nov 2019, 10:37</time> by <a rel="author">SPORTAL.BG</a></address>
      <p>Панатинайкос постигна зрелищна победа при завръщането на Рик Питино начело на отбора. Гърците спечелиха със 100:68 домакинството си на Баскония, грабвайки седмата си победа от началото на сезона в Евролигата, като по този начин вече имат баланс 7-4 след 11 мача, докато испанците са с 5-6.<br/><br/>Джимър Фредет бе №1 за ПАО с 21 точки и 5 асистенции, ДеШон Томас вкара 15 точки и овладя 8 борби, а Тайриз Райс и Ник Калатес добавиха по 12 точки всеки. Калатес направи 9 асистенции и овладя 6 борби, докато Янис Папаетру приключи с 11 точки. “Детелините” реализираха 13 тройки от 28 опита и направиха само 7 грешки спрямо общо 21 отборни асистенции. <br/><br/>Ник Стаускас и Юсуфа Фал реализираха по 12 точки за баските, докато Торнике Шенгелия се отчете с 11.</p>
      <figure>
        <iframe src="https://www.youtube.com/embed/M1-vXHsPmvI" width="558" height="314" data-service="Youtube" scrolling="no"/>
      </figure>
    </article>
  </body>
</html>