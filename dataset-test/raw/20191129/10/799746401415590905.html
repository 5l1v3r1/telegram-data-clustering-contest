<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/29/7103639/"/>
    <meta property="og:site_name" content="Європейська правда"/>
    <meta property="article:published_time" content="2019-11-29T10:32:07+00:00"/>
    <meta property="og:title" content="Підготовка візиту Зурабішвілі в Україну активно триває - посол"/>
    <meta property="og:description" content="Українська сторона активно працює над підготовкою офіційного візиту президента Грузії Саломе Зурабішвілі до України."/>
  </head>
  <body>
    <article>
      <h1>Підготовка візиту Зурабішвілі в Україну активно триває - посол</h1>
      <address>
        <time datetime="2019-11-29T10:32:07+00:00">29 Nov 2019, 10:32</time>
      </address>
      <p>Українська сторона активно працює над підготовкою офіційного візиту президента Грузії Саломе Зурабішвілі до України.</p>
      <p>Про це йдеться в заяві посла України в Грузії Ігоря Долгова, повідомляє "Європейська правда" з посиланням на <a href="https://www.apsny.ge/2019/pol/1575062037.php?utm_source=dlvr.it&amp;utm_medium=twitter">"Грузія Online".</a></p>
      <p>Напередодні адміністрація президента Грузії розповсюдила <b><a href="https://www.eurointegration.com.ua/news/2019/11/29/7103631/">заяву </a></b>про те, що запланований на листопад цього року візит Зурабішвілі до України відкладено на 2020 рік "на прохання української сторони".</p>
      <p>Долгов нагадав, що Зеленський уже неодноразово <b><a href="https://www.eurointegration.com.ua/news/2019/05/20/7096399/">зустрічався </a></b>із Зурабішвілі і додав: "Українська сторона зацікавлена в підтримці такої високої динаміки зустрічей президентів і в поглибленні діалогу".</p>
      <p>"Ми активно працюємо над підготовкою офіційного візиту Саломе Зурабішвілі до України", - зазначив посол.</p>
      <p>Він також додав: "Ми сподіваємося, що прем'єр-міністр Грузії Георгій Гахарія візьме участь у <b><a href="https://www.eurointegration.com.ua/news/2019/11/27/7103545/">зустрічі прем'єр-міністрів</a></b> держав-членів ГУАМ, яка відбудеться в Києві 12 грудня ц.р., і ведемо підготовчу роботу".</p>
    </article>
  </body>
</html>