<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/29/u_kijevi_eks_politsejskij_pid_vigljadom_masazhnih_saloniv_vidkriv_merezhu_bordeliv.html"/>
    <meta property="og:site_name" content="Соцпортал"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="​У Києві екс-поліцейський під виглядом масажних салонів відкрив мережу борделів"/>
    <meta property="og:description" content="Ціла мережа борделів працювала під виглядом масажних салонів у Києві. Організатором незаконного бізнесу виявився колишній поліцейський, якого звільнили за ще 2015-го, проте чоловік продовжував представлятися правоохоронцем."/>
  </head>
  <body>
    <article>
      <h1>​У Києві екс-поліцейський під виглядом масажних салонів відкрив мережу борделів</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <h4>Ціла мережа борделів працювала під виглядом масажних салонів у Києві. Організатором незаконного бізнесу виявився колишній поліцейський, якого звільнили за ще 2015-го, проте чоловік продовжував представлятися правоохоронцем.</h4>
      <figure>
        <img src="https://socportal.info/media/contentimages/8165de0a38a945b3.jpg"/>
      </figure>
      <p>Про це повідомили у пресслужбі поліції Києва.</p>
      <blockquote>Встановили, що організатором борделів за кількома адресами у Києві є колишній працівник міліції, котрий у 2015 році не пройшов атестацію і був звільнений з органів внутрішніх справ. Та, попри це, він і надалі представлявся працівником управління боротьби зі злочинами, пов’язаними з торгівлею людьми, і запевняв своїх спільників, що їхня діяльність проводиться під покровительством правоохоронців, - повідомив начальник Головного управління Національної поліції у місті Києві Андрій Крищенко.</blockquote>
      <p>Правоохоронці викрили злочинну групу, яка організувала та забезпечувала роботу трьох борделів, замаскованих під масажні салони, які працювали у центрі міста. Свої послуги заклади рекламували через Інтернет. Злочинна група складалася з 11 осіб: організатор, четверо співорганізаторів та шестеро диспетчерів, які отримували дзвінки від клієнтів.</p>
      <p>До надання цих інтимних послуг біли залучені 75 жінок. За годину роботи кожна повія отримувала від 700 до 3000 гривень. Половину заробленої суми жінки віддавали адміністраторам, решту – залишали собі.</p>
      <blockquote>Проведено 14 обшуків: безпосередньо у борделях та за місцем проживання фігурантів. Правоохоронці вилучили речові докази їх протиправної діяльності – гроші, мобільні телефони, чорнові записи, банківські картки, комп’ютерну техніку. Крім того, вилучено пістолет, автомат, гранату, патрони та ножі, які відправили на експертизу, аби з’ясувати, чи є ці предмети вогнепальною зброєю і боєприпасами, - зазначив Андрій Крищенко.</blockquote>
      <p>Сімох фігурантів, серед яких організатор та співорганізатори, правоохоронці затримали у порядку статті 208 Кримінального процесуального кодексу України. Вирішується питання щодо оголошення їм підозри та обрання запобіжних заходів. Затриманим загрожує від 4 до 7 років позбавлення волі.</p>
      <figure>
        <iframe src="https://www.youtube.com/embed/4hzdkE7CADo" width="640" height="360" data-service="Youtube" scrolling="no"/>
      </figure>
      <p>Всі <a href="https://socportal.info/category/capital/">київські новини </a>в розділі #Київград на Соцпорталі</p>
      <ul>
        <li>
          <a href="https://socportal.info/2018/04/05/kak_ezdit_v_kievskom_transporte_s_detskoj_koljaskoj_eksperiment.html">Як їздити київським транспортом з дитячим візочком - експеримент</a>
        </li>
        <li><a href="https://socportal.info/2019/03/11/lebedi_iz_ispolzovannyh_shin_prosto_urodlivo_ili_opasno_dlja_zhizni.html">"Лебеді" з шин</a>: просто жахливо чи небезпечно для життя?</li>
        <li>
          <a href="https://socportal.info/2019/09/07/gde_v_kieve_ljudej_mnogo.html">Де в Києві найбільш густонаселені райони</a>
        </li>
        <li>
          <a href="https://socportal.info/2019/09/06/proverit_chistotu_vozduha_v_kieve_mozhno_onlajn.html">Перевірити чистоту повітря у Києві можна онлайн</a>
        </li>
      </ul>
    </article>
  </body>
</html>