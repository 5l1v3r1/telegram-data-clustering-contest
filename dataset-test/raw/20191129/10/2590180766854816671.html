<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185969/%E0%A6%B6%E0%A7%80%E0%A6%A4%E0%A7%87%E0%A6%B0-%E0%A6%B8%E0%A6%AC%E0%A6%9C%E0%A6%BF%E0%A6%B0-%E0%A6%97%E0%A6%BE%E0%A7%9F%E0%A7%87-%E0%A6%9C%E0%A7%8D%E0%A6%AC%E0%A6%B0"/>
    <meta property="og:site_name" content="somoynews.tv"/>
    <meta property="article:published_time" content="2019-11-29T10:49:00+00:00"/>
    <meta property="og:title" content="শীতের সবজির গায়ে জ্বর"/>
    <meta property="og:description" content="ঘূর্ণিঝড় বুলবুলের কারণে শীতকালীন সবজির বাজার কিছুটা চড়া। বাজারে ভরপুর মৌস"/>
  </head>
  <body>
    <article>
      <h1>শীতের সবজির গায়ে জ্বর</h1>
      <address><time datetime="2019-11-29T10:49:00+00:00">29 Nov 2019, 10:49</time> by <a rel="author">সময় সংবাদ</a></address>
      <p><b>ঘূর্ণিঝড় বুলবুলের কারণে শীতকালীন সবজির বাজার কিছুটা চড়া। বাজারে ভরপুর মৌসুমি সবজি থাকার পরও দাম বেড়েছে কয়েকটি সবজির। এদিকে বাজারে দেশি পেঁয়াজ আসা শুরু করলেও দাম কমেনি পুরনো পেঁয়াজের।</b><br/><br/>রাজধানীর কাওরান বাজারের রাতের দৃশ্য এটি। সারি সারি কাঁচামালবাহী পরিবহন। বাজারে আসছে শীতকালীন সবজি। গাড়ি থেকে নামানো হচ্ছে বিভিন্ন ধরনের মৌসুমি সবজি।<br/><br/>বাজারে সবজির কমতি না থাকলেও দাম চড়া। বিক্রেতারা বলছেন, ঘূর্ণিঝড় বুলবুলের কারণে ক্ষেতে সবজি নষ্ট হওয়ায় মৌসুম সবজির দাম কিছুটা বেড়েছে। তবে ফুলকপি ও বেগুনের দাম কম।<br/><br/>বাজারে আসতে শুরু করেছে পাতাসহ দেশি পেঁয়াজ। রাজধানীর কাওরানবাজারসহ বিভিন্ন কাঁচাবাজারগুলো প্রতি পাল্লা বিক্রি হচ্ছে ৩২০ থেকে সাড়ে ৩শ’ টাকায়। তবে পুরনো পেঁয়াজের দাম গত কয়েকদিন কম থাকলেও আবার বেড়েছে এর ঝাঁজ। প্রতি কেজি পুরনো পেঁয়াজ পাইকারি বাজারে বিক্রি হচ্ছে ২২০ থেকে ২৪০ টাকায়।<br/><br/>শীতকাল হলও গুটিকয়েক সবজি ছাড়া বেশিরভাগই তরকারির দাম ঊর্ধ্বগতি।</p>
    </article>
  </body>
</html>