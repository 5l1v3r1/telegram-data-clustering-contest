<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/sormland/flera-bilar-i-krock-i-eskilstuna"/>
    <meta property="og:site_name" content="SVT Nyheter"/>
    <meta property="article:published_time" content="2019-11-29T10:38:18+00:00"/>
    <meta property="og:title" content="Flera fordon i krock i Eskilstuna: ”Extremt halt”"/>
    <meta property="og:description" content="Två personbilar och en lastbil kolliderade i korsningen Montörgatan och länsväg 230 vid infarten till Vilstaindustriområde i Eskilstuna vid 11-tiden på fredagsförmiddagen. Ingen person ska vara allvarligt skadad, enligt tidiga uppgifter från polisen."/>
  </head>
  <body>
    <article>
      <h1>Flera fordon i krock i Eskilstuna: ”Extremt halt”</h1>
      <address><time datetime="2019-11-29T10:38:18+00:00">29 Nov 2019, 10:38</time> by <a rel="author">Gabrielle Vähämäki</a></address>
      <p>
        <b>Två personbilar och en lastbil kolliderade i korsningen Montörgatan och länsväg 230 vid infarten till Vilstaindustriområde i Eskilstuna vid 11-tiden på fredagsförmiddagen. Ingen person ska vara allvarligt skadad, enligt tidiga uppgifter från polisen.</b>
      </p>
      <p>Olyckan orsakar långa köer och det är svårt att ta sig förbi platsen.</p>
      <p>– Det kommer vara begränsad framkomlighet tills vi har bärgat bilarna, säger Joakim Lundholm, inre befäl vid Räddningstjänsten Mälardalen.</p>
      <p>Vad som har orsakat olyckan är ännu oklart men enligt polisen är det halt på vägen.</p>
      <h3>Vägen saltas</h3>
      <p>– Det ska vara extremt halt på länsväg 230 och Trafikverket är ute och saltar vägen nu, säger Thomas Agnevik, presstalesperson Polisregion Öst.</p>
      <p>Enligt tidiga uppgifter från polisen ska en person ha skadats i olyckan, men inte allvarligt.</p>
      <related>
        <h4>Relaterat</h4>
        <a href="https://www.svt.se/nyheter/lokalt/sormland/snokaoset-sa-ser-trafiklaget-ut-i-sormland"/>
        <a href="https://www.svt.se/nyheter/lokalt/sormland/anti-sladd-system-och-abs-bromsar-ar-bara-ett-komplement"/>
      </related>
    </article>
  </body>
</html>