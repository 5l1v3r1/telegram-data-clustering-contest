<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/life-inedit/sfarsit-tragic-pentru-brad-gobright-renumitul-alpinist-s-a-prabusit-in-gol-300-de-metri-pe-un-munte-din-mexic-18630633"/>
    <meta property="og:site_name" content="Mediafax.ro"/>
    <meta property="article:published_time" content="2019-11-29T10:37:00+00:00"/>
    <meta property="og:title" content="Sfârşit tragic pentru Brad Gobright. Renumitul alpinist s-a prăbuşit în gol 300 de metri pe un munte din Mexic"/>
    <meta property="og:description" content="Alpinistul de origine americană Brad Gobright cobora în rapel pe El Potrero Chico din Mexic atunci când căzătura de 300 de metri i-a provocat moartea, potrivit The Guardian."/>
  </head>
  <body>
    <article>
      <h1>Sfârşit tragic pentru Brad Gobright. Renumitul alpinist s-a prăbuşit în gol 300 de metri pe un munte din Mexic</h1>
      <h2>Alpinistul de origine americană Brad Gobright cobora în rapel pe El Potrero Chico din Mexic atunci când căzătura de 300 de metri i-a provocat moartea, potrivit The Guardian.</h2>
      <address><time datetime="2019-11-29T10:37:00+00:00">29 Nov 2019, 10:37</time> by <a rel="author" href="https://www.mediafax.ro/autor/adina-petcu" target="_blank">Adina Petcu</a></address>
      <p>Unul dintre cei mai cunoscuţi alpinişti, americanul Brad Gobright, a murit după ce a căzut fără nicio şansă de supravieţuire de pe un munte din Mexic. Când a avut loc accidentul, Gobright se afla pe o suprafaţă aproape perpendiculară cunoscută sub numele de Sendero Luminoso, de pe versantul muntelui El Potrero Chico de lângă Monterrey, <b>a relatat <a href="https://www.theguardian.com/sport/2019/nov/29/brad-gobright-renowned-us-rock-climber-dies-after-fall-in-mexico">The Guardian</a>.</b> Californianul de 31 de ani s-a prăbuşit în gol 300 de metri, au transmis oficialii.</p>
      <figure>
        <img src="https://www.mediafax.ro/images/pixel.png"/>
      </figure>
      <p>Acesta nu era singur în momentul căderii fatale, ci cobora în rapel împreună cu un alt American, Aidan Jacobson. Cei doi parcurgeau un traseu cotat printre cele deosebit de periculoase. Foloseau o tehnică dificilă, cu o singură coardă, pe care Gobright ar fi uitat să o fixeze la un moment dat, fapt care i-a provocat prăbuşirea.</p>
      <figure>
        <embed-post data-src="https://www.instagram.com/p/B5ZZzoQBtB4" data-service="Instagram"/>
      </figure>
      <p>Brad Gobright avea renumele unuia dintre cei mai competenţi alpinişti solo din lume şi a devenit faimos după ce a stabilit recordul de viteză pentru escaladarea unui vârf al muntelui El Capitan din Parcul Naţional Yosemite în 2017.</p>
      <p>Comunitatea alpiniştilor şi-a exprimat durerea şi transmite condoleanţe apropiaţilor.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>