<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33244/spot-sky-q-et"/>
    <meta property="og:site_name" content="DDay.it"/>
    <meta property="article:published_time" content="2019-11-29T10:15:00+00:00"/>
    <meta property="og:title" content="ET ritorna sulla Terra nel nuovo spot di Sky Q per il Natale"/>
    <meta property="og:description" content="Il bellissimo spot di Natale di Sky riporta sulle scene l’indimenticabile ET, che torna sulla terra 37 anni dopo gli eventi del film. Troverà ancora una volta il suo amico Elliott, ma anche tanta nuova tecnologia"/>
  </head>
  <body>
    <article>
      <h1>ET ritorna sulla Terra nel nuovo spot di Sky Q per il Natale</h1>
      <h2>Il bellissimo spot di Natale di Sky riporta sulle scene l’indimenticabile ET, che torna sulla terra 37 anni dopo gli eventi del film. Troverà ancora una volta il suo amico Elliott, ma anche tanta nuova tecnologia</h2>
      <address><time datetime="2019-11-29T10:15:00+00:00">29 Nov 2019, 10:15</time> by <a rel="author">Pasquale Agizza</a></address>
      <p>La pubblicità natalizia di Sky Q è un colpo al cuore, soprattutto per chi è nato o era ragazzino negli anni 80. Torna infatti sulle scene ET, l’indimenticabile extraterrestre della pellicola di Steven Spielberg che ha fatto sognare e commuovere intere generazioni di bambini ed adulti.</p>
      <p><b>ET torna sulla terra (e sullo schermo) 37 anni dopo l’ultima apparizione</b>, e ad attenderlo troverà ancora Elliott, che nel frattempo non è più un bambino. La rimpatriata sarà l’occasione per conoscere le rispettive famiglie.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FSkyAtlanticIT%2Fvideos%2F454060818822584%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>La simpatica creatura aggiornerà, per l’occasione, anche la sua celebre frase. Niente più “Telefono, Casa” ma una molto più moderna connessione Internet per comunicare con gli ologrammi della famiglia.</p>
      <p>Chiudiamo ricordando che seppur ET nasca dal genio di Steven Spielberg, c’è molto d’italiano in lui. <b>A dar vita al personaggio fu, infatti, Carlo Rambaldi</b>. L’artista italiano, vero e proprio mago degli effetti speciali, vinse anche un Oscar grazie alla creazione del personaggio, premio che si andò ad aggiungere a quello già vinto nel 1979 per gli effetti speciali di Alien.</p>
    </article>
  </body>
</html>