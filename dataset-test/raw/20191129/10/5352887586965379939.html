<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/viesumoje-retai-matoma-j-leonaviciute-tie-absurdiski-renginiai---laiko-gaisimas-1753668/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T10:16:00+00:00"/>
    <meta property="og:title" content="Viešumoje retai matoma J. Leonavičiūtė: tie absurdiški renginiai – laiko gaišimas"/>
    <meta property="og:description" content="Reklama"/>
  </head>
  <body>
    <article>
      <h1>Viešumoje retai matoma J. Leonavičiūtė: tie absurdiški renginiai – laiko gaišimas</h1>
      <address><time datetime="2019-11-29T10:16:00+00:00">29 Nov 2019, 10:16</time> by <a rel="author">alfa</a></address>
      <p>Reklama</p>
      <p>
        <b>Dėl savo praeities skandalingai pagarsėjusi Jolanta Leonavičiūtė iki šiol nevengia pademonstruoti savo kūno, nuotraukose socialiniuose tinkluose nestinga nuogybių, tačiau, anot jos, tai nėra vulgaru ar nepadoru. Dar nuo ankstyvos vaikystės sportu užsiimanti Jolanta, šiuo metu jau tapusi asmenine sporto trenere, atskleidžia, kas ją pasivijo iš praeities.</b>
      </p>
      <p>„Turėjau problemų su stuburu, tačiau dabar jau esu viską susitvarkiusi. Čia nuo vaikystės, kadangi mėgau čiuožinėti rogutėmis nuo kalniukų, esu ne vieną kartą stipriai susimušusi uodegikaulį. Vaikystės traumos pasireiškė tik dabar, todėl pradėjusi sportuoti pradėjau jausti pasekmes, tačiau dabar jau viskas gerai“, – prisiminimais dalijasi moteris.</p>
      <p>Pastaruoju metu Jolanta vis rečiau ir rečiau matoma viešumoje. Kaip teigia pati, šiuo metu jos gyvenime yra svarbesnių reikalų, ir savo brangaus laiko ji švaistyti neketina. „Dirbu mylimą darbą, esu asmeninė sporto trenerė, nesu dingusi iš viešumos, mane kiekvieną dieną galite rasti sporto klube. O kalbant apie tuos absurdiškus renginius, kur staiposi vieni prieš kitus, žiūri, kas ką apsirengęs ir aptarinėja, tai ne... Man tai laiko gaišimas“, – atvirai rėžia J. Leonavičiūtė.</p>
      <p>Televizijos žvaigždė ne kartą yra atsidūrusi visuomenės apkalbų sūkuryje. Nepaisant to, ji ryžosi dalyvauti itin atvirame LNK projekte „Atsakyk“. Skandalinga praeitis ­– tai ne vienintelis įdomus dalykas iš asmeninio Jolantos gyvenimo... Su kokiu vyru ji neįsivaizduoja ateities? Ką ji norėtų ištrinti iš savo praeities ir ar prie jos kūno buvo prisilietę plastinės chirurgijos specialistai?</p>
      <figure>
        <img src="https://www.ve.lt/uploads/img/0022_logotipai_po_str/alfa50_4.png"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/jolanta-leonaviciute-ryzosi-sudetingam-isbandymui-1725567/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/10-faktu-kuriu-nezinojote-apie-jolanta-leonaviciute-1473685/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/jolanta-leonaviciute-kabrioletas-yra-sena-mano-svajone-1372594/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>