<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191915/defensa/puigdemont/demanara/ajornar/vista/euroordres"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-29T10:30:00+00:00"/>
    <meta property="og:title" content="La defensa de Puigdemont demanarà ajornar la vista per les euroordres"/>
    <meta property="og:description" content="Volen que el jutge esperi la sentència del TJUE sobre la immunitat de Junqueras perquè pot tenir un &quot;impacte&quot; per l'expresident i Comín"/>
  </head>
  <body>
    <article>
      <h1>La defensa de Puigdemont demanarà ajornar la vista per les euroordres</h1>
      <h2>Volen que el jutge esperi la sentència del TJUE sobre la immunitat de Junqueras perquè pot tenir un "impacte" per l'expresident i Comín</h2>
      <address>
        <time datetime="2019-11-29T10:30:00+00:00">29 Nov 2019, 10:30</time>
      </address>
      <p>La defensa de l'expresident Carles Puigdemont demanarà ajornar <a href="https://www.naciodigital.cat/noticia/191085/jutge/fixa/vista/oral/conjunta/puigdemont/comin/puig/16/desembre">la vista per les euroordres del 16 de desembre</a>. Els advocats volen així que el jutge esperi la sentència del Tribunal de Justícia de la Unió Europea (TJUE) sobre la immunitat de Junqueras, ja que pot ser un "element important a valorar" en el cas també de Puigdemont i Comín, ambdós eurodiputats electes.<br/><br/>La defensa de Puigdemont es mostra "confiada" que el jutge accedirà a ajornar la vista perquè la decisió del TJUE sobre Junqueras, prevista per al 19 de desembre, pot tenir un "impacte" en Puigdemont i Comín. En la vista oral del 16 de desembre, estan citats Puigdemont, Comín i Lluís Puig, després que s'unifiquessin els calendaris.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>