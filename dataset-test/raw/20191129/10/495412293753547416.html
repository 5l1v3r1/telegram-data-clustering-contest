<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-e-oggi-sconti-e-offerte-da-amazon-a-ebay-caccia-al-regalo-tech/1954561/"/>
    <meta property="og:site_name" content="IlSussidiario"/>
    <meta property="article:published_time" content="2019-11-29T10:56:58+00:00"/>
    <meta property="og:title" content="BLACK FRIDAY 2019 OGGI, OFFERTE E SCONTI/ Amazon: promozione Go Pro HERO8"/>
    <meta property="og:description" content="Black Friday 2019 oggi, offerte e sconti. Su Amazon interessante promozione per l’action cam Go Pro HERO8, in vendita con accessori a 379 euro"/>
  </head>
  <body>
    <article>
      <h1>BLACK FRIDAY 2019 OGGI, OFFERTE E SCONTI/ Amazon: promozione Go Pro HERO8</h1>
      <h2>Black Friday 2019 oggi, offerte e sconti. La Go Pro HERO8 in vendita su Amazon, con annessi accessori, ad un prezzo interessante</h2>
      <address><time datetime="2019-11-29T10:56:58+00:00">29 Nov 2019, 10:56</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p>Tanti i prodotti in promozione per oggi, Black Friday 2019, a cominciare ovviamente dagli smartphone. Moltissimi infatti coloro che approfitteranno del venerdì nero per provare ad assicurarsi il telefono desiderato in sconto. A riguardo segnaliamo l’ottimo <b>Oppo Reno 2 </b>con 256 Gb di capienza, al prezzo di 369 euro su ebay, per uno sconto decisamente interessante. Su Amazon, invece, potrete acquistare la <b>Go Pro HERO8,</b> con il pacchetto di accessori annessi, a 379 euro, 100 euro in meno rispetto al canonico prezzo. Sempre rimanendo sul portale di Jeff Bezos, attenzione <b>all’ultimo iPad</b> in versione wi-fi da 128 gb a 399 euro, mentre per il monitor della Samsung, Space S32R750, vi serviranno 349 euro (50 euro in meno rispetto al prezzo di listino). Segnaliamo infine la <b>fotocamera digitale Sony Alpha 6500</b> a 799 euro, invece che a 1138. (aggiornamento di Davide Giancristofaro)</p>
      <h4>BLACK FRIDAY 2019 OGGI: OFFERTA PER LO HUAWEI P30</h4>
      <p>Continua il Black Friday 2019, e noi continuiamo a segnalarvi le offerte e gli sconti più interessanti di oggi. Amazon la fa come da copione da padrone, e le promozioni stanno piovendo senza alcun limite. Chi volesse ad esempio approfittare del venerdì nero per acquistare un <b>computer portatile</b>, potrebbe assicurarsi un notebook HP o un Acer Aspire, al prezzo rispettivamente di 499 e 299 euro, in forte saldo rispetto al normale prezzo di listino. Da segnalare a riguardo anche lo splendido HP Spectre, notebook touch, proposto sempre dal portale di e-commerce al prezzo di 999 euro, con ben 300 euro di sconto. Promozioni anche per le <b>telecamere</b>, come ad esempio la Sony AX100E in vendita a 779 euro invece che a 1139. Fra gli smartphone, segnaliamo invece il Redmi Note 8T a 179 euro, con 20 euro di sconto rispetto al classico prezzo, mentre lo <b>Huawei P30 PRO </b>da 128 Gb, è in vendita su ebay a 559 euro, 90 euro in meno. (aggiornamento di Davide Giancristofaro)</p>
      <h4>BLACK FRIDAY 2019: PS4 A 239 EURO</h4>
      <p>E’ finalmente arrivato il Black Friday 2019! Dopo tanta attesa il venerdì nero è scattato da circa 8 ore a questa parte, con annessi sconti e offerte a volte imperdibili. Andiamo quindi a scoprire qualche occasione da non lasciarsi sfuggire in questo primo albore di B.F., cominciando da un consiglio per tutti gli amanti degli smartwatch: su Amazon troverete il Samsung Galaxy Watch al prezzo di 169 euro, in saldo rispetto ai classici 234 euro di listino. Se invece voleste assicurarsi un Fossil, la versione smartwatch da donna lo pagherete 62 euro, mentre quella ibrida da uomo lo potrete acquistare spendendo 85 euro, entrambi ovviamente in saldo. Per gli amanti dei videogame, invece, segnaliamo la Playstation 4 in versione da 500 Gb, bundle con Fifa 20 a 239 euro, sempre su Amazon, mentre l’iPhone 11 Pro da 64 Gb tocca quota 999 euro (rispetto ai 1179), ancora una volta sul portale e-commerce di Jeff Bezos. Infine, per gli amanti della fotografia, segnaliamo una Nikon Z6 con l’aggiunta di FTZ Mount adattatore, al costo di 1599 euro, con più di 300 euro di sconto. (aggiornamento di Davide Giancristofaro)</p>
      <h4>BLACK FRIDAY 2019 OGGI, E’ ARRIVATO IL VENERDI’ NERO</h4>
      <p>Da settimane non si fa che <a href="https://www.ilsussidiario.net/news/black-friday-2019-offerte-e-sconti-amazon-e-mediaworld-iphone-11-a-669-euro/1954303/">parlare del fatidico <b>Black Friday 2019</b></a>. La giornata dedicata ai saldi, agli sconti e alle promozioni e che aprirà ufficialmente alla corsa allo shopping prenatalizio è finalmente arrivata e ricorre oggi, <b>venerdì 29 novembre</b>. Come da tradizione, infatti, il Black Friday ricorre esattamente il venerdì successivo al Giorno del Ringraziamento che si è celebrato proprio ieri. Il giorno successivo al Thanksgiving Day, inoltre, dal 1952 è considerato anche l’inizio dello shopping natalizio. In merito alle sue origini – che restano ad oggi incerte – si suppone che il riferimento del nome sia ai libri contabili dei commercianti che passavano dal colore rosso, indice di perdite, al nero, sinonimo di guadagni. Il Black Friday, dunque, tradizionalmente indicherebbe proprio il giorno dei grandi guadagni per i commercianti. Ed oggi potrebbe rivelarsi davvero così sopratutto per le grandi catene che ormai da settimane annunciano l’arrivo sui propri portali (e non solo) di occasioni imperdibili. Saranno tanti, infatti, i prodotti in vendita a prezzi più o meno vantaggiosi e che vale la pena cogliere al volo, soprattutto per chi intende approfittare della giornata per iniziare ad acquistare i primi regali di Natale per parenti ed amici.</p>
      <h4>BLACK FRIDAY 2019: LE MIGLIORI OFFERTE AMAZON</h4>
      <p>C’è chi già alla vigilia del <b>Black Friday 2019</b> è riuscito ad accaparrarsi le migliori offerte terminando lo shopping ancor prima della giornata dedicata ai grandi sconti. In tanti, invece, hanno deciso di attendere il giorno clou, quando sui principali siti e-commerce fioccheranno imperdibili promozioni da cogliere al volo. Amazon resta per antonomasia il principale sito sul quale recarsi, a caccia di occasioni da cogliere al volo. Prima di scoprire le offerte più interessanti del momento ricordiamo che gli sconti non chiuderanno i battenti nella giornata di venerdì ma andranno avanti anche dopo, nel weekend, e in particolare nella giornata del lunedì in occasione del fatidico Cyber Monday. Per giorni la sezione <a href="https://www.ilsussidiario.net/news/black-friday-2019-sconti-e-offerte-da-amazon-a-mediaworld-xbox-one-s-a-107-euro/1953851/"><b>Offerte</b> <b>di</b> <b>Amazon</b></a> ci ha deliziato con alcuni prodotti in promo. Quali sono state le offerte più amate dell’ultima settimana? Gli utenti Amazon hanno apprezzato particolarmente il prezzo interessante della <b>scopa elettrica</b> senza fili del marchio <b>Hoover</b>, a 99 euro anziché 249,99 euro. Bellissime anche le <b>cuffie JBL</b> al prezzo speciale di 27,99 euro anziché 49,99, così come il calendario dell’avvento <b>Amazon beauty</b> a 39 euro invece che 69. Tante idee regalo per tutti i gusti e che in vista del Natale potrebbero fare la felicità di tanti… a prezzi “mini”.</p>
      <h4>LE PROMO SU EBAY E ALTRI STORE</h4>
      <p>Per molti il Black Friday è sinonimo di <b>regalo tech</b> a prezzi interessanti. In parte è così ma non solo. Oltre a fare un salto sul colosso dell’e-commerce, infatti, sarà possibile sbirciare anche su altri siti come <b>eBay</b>, dove non mancheranno offerte interessanti da confrontare con quelle presenti su Amazon prima di mettere nel carrello l’oggetto desiderato. Se, infatti, l’aspirapolvere Dyson di ultima generazione su Amazon risultava introvabile, su eBay è invece disponibile al prezzo bomba di 579,99 euro. Tra gli altri siti tech da tenere sotto mano, anche Unieuro, ePrice e Euronics, dove le promozioni sono partite da giorni. Ma il Black Friday culminerà oggi anche sui maggiori store di abbigliamento e cosmetici, il reparto forse più ambito dalle donne. Zalando, Asos e Tezenis proporranno per la giornata odierna sconti incredibili ma non saranno i soli. Vans, North Face, Timberland, Napapijri, Eastpak, Kipling, Lee e Wrangler sono pronti a sorprendere con sconti fino al 70%, ciascuno sul proprio sito. Su Douglas, infine, si potrà ottenere il 30% di sconto a fronte di una spesa di 99 euro per ulteriori regali da mettere sotto l’albero.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/friday-for-future-roma-manifestazione-29-novembre-corteo-e-sciopero-attesi-15-mila/1954628/"/>
        <a href="https://www.ilsussidiario.net/news/ultime-notizie-ultimora-oggi-texas-esplosione-choc-a-port-neches-29-novembre/1954640/"/>
        <a href="https://www.ilsussidiario.net/news/sciopero-treni-domani-29-novembre-trenitalia-trenord-italo-orari-proteste-piemonte/1954545/"/>
        <a href="https://www.ilsussidiario.net/news/black-friday-mediaworld-sconti-e-offerte-tutte-le-promozioni-su-smartphone-e-pc/1954637/"/>
        <a href="https://www.ilsussidiario.net/news/napoli-gambizzato-uomo-davanti-bar-sparatoria-via-toledo-panico-e-passanti-in-fuga/1954703/"/>
        <a href="https://www.ilsussidiario.net/news/omicidio-luca-sacchi-indagata-anastasiya-kylemnyk-arrestati-altri-2-ragazzi/1954666/"/>
      </related>
    </article>
  </body>
</html>