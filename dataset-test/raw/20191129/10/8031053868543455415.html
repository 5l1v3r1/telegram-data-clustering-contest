<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%be%ce%b5%ce%bb%ce%af%ce%be%ce%b5%ce%b9%cf%82-%cf%83%cf%84%ce%b1-%ce%b5%ce%be%ce%bf%cf%80%ce%bb%ce%b9%cf%83%cf%84%ce%b9%ce%ba%ce%ac-%ce%ad%cf%81%cf%87%ce%bf%ce%bd%cf%84%ce%b1%ce%b9-%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T10:42:57+00:00"/>
    <meta property="og:title" content="Εξελίξεις στα εξοπλιστικά: Έρχονται τα ελληνικά drones – Θετικά τα νέα για το ραντάρ «ΤΗΛΕΜΑΧΟΣ» που θα κάνει την διαφορά"/>
    <meta property="og:description" content="Έστω και με καθυστέρηση και λόγω των εξελίξεων σε Αιγαίο και Α. Μεσόγειο, η Αθήνα επισπεύδει το ζήτημα της κατασκευής των ελληνικών drones. "/>
  </head>
  <body>
    <article>
      <h1>Εξελίξεις στα εξοπλιστικά: Έρχονται τα ελληνικά drones – Θετικά τα νέα για το ραντάρ «ΤΗΛΕΜΑΧΟΣ» που θα κάνει την διαφορά</h1>
      <address>
        <time datetime="2019-11-29T10:42:57+00:00">29 Nov 2019, 10:42</time>
      </address>
      <p>
        <b>Έστω και με καθυστέρηση και λόγω των εξελίξεων σε Αιγαίο και Α. Μεσόγειο, η Αθήνα επισπεύδει το ζήτημα της κατασκευής των ελληνικών drones. </b>
      </p>
      <p><a href="https://www.pentapostagma.gr/2019/11/%ce%b2%cf%8c%ce%bc%ce%b2%ce%b5%cf%82-%cf%83%cf%85%cf%81%ce%af%ce%b3%ce%bf%cf%85-%ce%b7-%cf%84%ce%bf%cf%85%cf%81%ce%ba%ce%af%ce%b1-%ce%b8%ce%ad%ce%bb%ce%b5%ce%b9-%ce%bd%ce%b1-%ce%b1%ce%bb%ce%bb%ce%ac.html">Νωρίτερα σας αναφέραμε</a> πως παίρνει επιτέλους μπροστά η αναβάθμιση των F-16, των Mirage και των υποβρυχίων.</p>
      <p>
        <b>Βέβαια ακόμα δεν υπάρχουν εξελίξεις στο ζήτημα της κατασκευής του Εθνικού πλοίου. Από τα τέλη του 2009, έχουν πραγματοποιηθεί αρκετές επαφές, παρουσιάσεις και συζητήσεις με το ΓΕΝ και το ΥΠΕΘΑ, αλλά ακόμα δεν υπάρχει κάποια πρόοδος.</b>
      </p>
      <p>Η χώρα μας έχει δυνατότητες, αλλά κάποιοι ακόμα για έναν περίεργο ρόλο δεν δίνουν το πράσινο φως.</p>
      <p>
        <b>Πάντως σε πρώτη φάση, η χώρα μας θα ενισχυθεί με δύο ισραηλινής κατασκευής μη επανδρωμένα αεροσκάφη (Unmanned aerial vehicle, UAV) όπως αποφάσισε το Υπουργικό Συμβούλιο, το πρώτο Υπουργικό Συμβούλιο που έγινε και για τα εξοπλιστικά προγράμματα. </b>
      </p>
      <p>Οπως εξήγησε στον Πρωθυπουργό αλλά και στους υπουργούς ο υπουργός Εθνικής Αμυνας Νίκος Παναγιωτόπουλος , τα ισραηλινά μη επανδρωμένα αεροσκάφη θα τα αποκτήσουμε με leasing, ενώ παράλληλα με το ίδιο σύστημα προμήθειας θα αποκτήσουμε και άλλα δύο UAV αμερικανικής κατασκευής. Η είδηση όμως για τα μη επανδρωμένα αεροσκάφη δεν είναι εδώ, αλλά στην κατασκευή ελληνικών μη επανδρωμένων αεροσκαφών. Ενα πρόγραμμα που ξεκινά πολύ γρήγορα, όπως βεβαίωσε ο αρμόδιος υπουργός.</p>
      <p>«<b><i>Εχουμε την τεχνογνωσία, έχουμε την εμπειρία, θα αρχίσουμε να τα κατασκευάζουμε στην Ελλάδα» είπε ο κ. Παναγιωτόπουλος, ο οποίος αρχίζει αμέσως επαφές με τα ερευνητικά τμήματα των πανεπιστημίων που ήδη κατασκεύασαν τέτοιου είδους αεροπλάνα ή τα έχουν σχεδιάσει. Αλλωστε η χρηματοδότηση μπορεί να γίνει μέσω ευρωπαϊκών προγραμμάτων αφού, όπως εξήγησε, τα αεροπλάνα αυτά είναι «εποπτικά του χώρου</i></b>».</p>
      <p>Ταυτόχρονα, σύμφωνα με βίντεο που ανέβασε ο αντιπρόεδρος της ΕΑΒ στο youtube, έχουμε εξελίξεις και με το ραντάρ ΤΗΛΕΜΑΧΟΣ.</p>
      <p>
        <b>Πρόκειται για το σύστημα αποκλειστικής σχεδίασης και κατασκευής Ε.Α.Β, με δυνατότητες αποκάλυψης κινούμενων στόχων έως 10 χιλιόμετρα. </b>
      </p>
      <p>Το σύστημα της Ε.Α.Β μπορεί να λειτουργεί είτε αυτόνομα είτε διασυνδεδεμένο σε δίκτυο Radar “ΤΗΛΕΜΑΧΟΣ”, δύναται δε να συνεργάζεται με οπτικούς αισθητήρες ημέρας και νύκτας, παρέχοντας έτσι ολοκληρωμένη δυνατότητα επιτήρησης.</p>
      <p>
        <b>Πρόσφατα είχαμε νέες δοκιμές του ραντάρ και επιβεβαίωσαν ότι το όχι μόνο μπορεί να εντοπίζει χαμηλά ιπτάμενα mini drones σε ανοικτό πεδίο, αλλά και εντός κατοικημένων περιοχών. </b>
      </p>
      <p>Ο “ΤΗΛΕΜΑΧΟΣ” διαθέτει εξαιρετική διακριτική ικανότητα και μπορεί να χρησιμοποιηθεί σε αποστολές επιτήρησης, εντοπισμού και αντιμετώπισης drones, ότι πρέπει δηλαδή για την αντιμετώπιση των τουρκικών drones.</p>
      <p>
        <b>To ζήτημα πάντως είναι η Κυβέρνηση να προωθήσει το συγκεκριμένο σύστημα, το οποία θα κάνει την διαφορά υπέρ των ΕΔ. </b>
      </p>
      <figure>
        <iframe src="https://www.youtube.com/embed/zv1Ln9UcdQs" width="900" height="675" data-service="Youtube" scrolling="no"/>
      </figure>
    </article>
  </body>
</html>