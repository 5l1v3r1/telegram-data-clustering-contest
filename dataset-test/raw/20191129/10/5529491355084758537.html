<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/albano-carrisi-romina-loredana-3123093/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T10:21:19+00:00"/>
    <meta property="og:title" content="Albano Carrisi: “Con Romina un’altra forma di amore. Con Loredana invece…”"/>
    <meta property="og:description" content="ROMA – Albano Carrisi, è uno dei più popolari e amati cantanti italiani, non solo in Italia ma anche all’estero (basti pensare alla sua fama in Russia). Eppure, con modestia e sincerità, si racconta in esclusiva a Voi, non risparmiando il tasto più battuto e caldo, riguardante le sue due donne: Romina Power e Loredana Lecciso.   “Ho 76 anni! Lo so che il mio affezionato pubblico mi percepisce come l’eterno giovanotto che cantava Nel sole, ma questa è la mia età! Amo l’amore che nasce quotidianamente, a ogni risveglio e in modo democratico, lo distribuisco in primis ai miei figli e a mia madre, e poi, perché no, alle mie due ex compagne. La gente sognerebbe un ritorno con Romina: la amo di un nuovo tipo di amore, che si chiama rispetto. E in fondo, il rispetto è un’altra forma di amore. E lo stesso vale per Loredana: chi mi ha dato dei figli sarà sempre nel mio cuore”, spiega cantante salentino. Vieni da Me, Enrico Bertolino: “Nei locali di cabaret a volte ci pagavano dopo i camerieri”Guendalina Tavassi, la figlia…"/>
  </head>
  <body>
    <article>
      <h1>Albano Carrisi: “Con Romina un’altra forma di amore. Con Loredana invece…”</h1>
      <address>
        <time datetime="2019-11-29T10:21:19+00:00">29 Nov 2019, 10:21</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/albano-carrisi-romina-power-ansa-1.jpg"/>
        <figcaption>Albano Carrisi con Romina Power (foto d’archivio Ansa)</figcaption>
      </figure>
      <p>ROMA – <b>Albano Carrisi</b>, è uno dei più popolari e amati cantanti italiani, non solo in Italia ma anche all’estero (basti pensare alla sua fama in <a href="https://www.blitzquotidiano.it/blitztv/al-bano-crimea-tornata-russia-non-ci-vedo-nulla-male-video-1820773/">Russia</a>). Eppure, con modestia e sincerità, si racconta in esclusiva a <b>Voi</b>, non risparmiando il tasto più battuto e caldo, riguardante le sue due donne: <b>Romina Power e Loredana Lecciso</b>.  </p>
      <p>“Ho 76 anni! Lo so che il mio affezionato pubblico mi percepisce come l’eterno giovanotto che cantava Nel sole, ma questa è la mia età! Amo l’amore che nasce quotidianamente, a ogni risveglio e in modo democratico, lo distribuisco in primis ai miei figli e a mia madre, e poi, perché no, alle mie due ex compagne. La gente sognerebbe un ritorno con <a href="https://www.blitzquotidiano.it/tv/al-bano-romina-suydney-romina-jr-3102581/">Romina</a>: la amo di un nuovo tipo di amore, che si chiama rispetto. E in fondo, il rispetto è un’altra forma di amore. E lo stesso vale per Loredana: chi mi ha dato dei figli sarà sempre nel mio cuore”, spiega cantante salentino. </p>
      <figure>
        <a href="https://www.blitzquotidiano.it/tv/vieni-da-me-enrico-bertolino-3123225/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/vieni-da-me-enrico-bertolino-3123225/">
          <img src="https://static.blitzquotidiano.it/wp/wp-content/uploads/2019/11/enrico-bertolino-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/vieni-da-me-enrico-bertolino-3123225/">Vieni da Me, Enrico Bertolino: “Nei locali di cabaret a volte ci pagavano dopo i camerieri”</a>
      </h3>
      <figure>
        <a href="https://www.blitzquotidiano.it/tv/guendalina-tavassi-figlia-gaia-3123210/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/guendalina-tavassi-figlia-gaia-3123210/">
          <img src="https://static.blitzquotidiano.it/wp/wp-content/uploads/2019/11/guendalina-tavassi-instagram-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/guendalina-tavassi-figlia-gaia-3123210/">Guendalina Tavassi, la figlia Gaia: “Assente e cattiva con me”. La replica: “Ah l’adolescenza”</a>
      </h3>
      <p>Albano non teme di parlare del suo passato sentimentale: “Entrambe – riferendosi a Loredana Lecciso e Romina Power- sono state belle storie, di quelle che segnano: io ho amato queste due donne. Sono diversi, però, i presupposti e mi fa sorridere la gara estenuante che le mette in continua sovrapposizione. Con Romina è stato l’amore di gioventù: qualcosa di unico, straordinario, sublime. Con lei ho vissuto il primo di tutto: il primo vero bacio da innamorato, il primo matrimonio, il primo figlio. Momenti eccezionali perché da ragazzo sono diventato uomo e capofamiglia, con tante responsabilità. In più abbiamo condiviso il successo sempre più crescente insieme al nostro amore, che era l’invidia di tutti.</p>
      <p>Con Loredana è stato un ritorno alla luce dopo anni bui. Ho ripercorso delle tappe, ormai da uomo fatto: rifare una famiglia, ritornare a avere figli, riamare. In una parola: riprovare a vivere. I figli che Loredana mi ha regalato, mi hanno imposto di reagire alle violenze della vita. Ero scorticato e sono rinato in una nuova pelle, rifacendo la muta come i serpenti. Come non esserle grato di tutto questo?”. (Fonte: Voi).</p>
    </article>
  </body>
</html>