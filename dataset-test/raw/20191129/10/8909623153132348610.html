<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.nationalgeographic.it/wallpaper/2019/11/29/foto/la_fao_lancia_l_anno_intrnazionale_della_salute_delle_piante-4626075/1/"/>
    <meta property="og:site_name" content="National Geographic"/>
    <meta property="article:published_time" content="2019-11-29T10:47:00+00:00"/>
    <meta property="og:title" content="La FAO lancia l'Anno Internazionale della Salute delle Piante"/>
    <meta property="og:description" content="Patricia Oduor, contadina del distretto di Siaya in Kenya, mostra un avocado nell'ambito di una lezione ad altri contadini sulle nuove tecnologie di raccolta e di conservazione dell'acqua piovana per migliorare la resa e l salute della colture.  Foto per gentile concessione FAO Sarà la"/>
  </head>
  <body>
    <article>
      <h1>La FAO lancia l'Anno Internazionale della Salute delle Piante</h1>
      <address>
        <time datetime="2019-11-29T10:47:00+00:00">29 Nov 2019, 10:47</time>
      </address>
      <p><b>FOTOGALLERIA</b> Tra le iniziative dell'Istituto dell'Onu per l'alimentazione e l'agricoltura un concorso fotografico aperto a tutti per sensibilizzare l'opinione pubblica sulla necessità di occuparsi delle piante per combattere fame e povertà e proteggere l'ambiente</p>
      <pre><a href="http://www.nationalgeographic.it/wallpaper/2019/11/29/foto/la_fao_lancia_l_anno_intrnazionale_della_salute_delle_piante-4626075/10/#media">« Prec</a> | <b>1</b> di 10 | <a href="http://www.nationalgeographic.it/wallpaper/2019/11/29/foto/la_fao_lancia_l_anno_intrnazionale_della_salute_delle_piante-4626075/2/#media">Succ »</a></pre>
      <figure>
        <img src="http://www.nationalgeographic.it/images/2019/11/27/131523337-98bb407e-8f22-4ae7-85aa-2b68e940a703.jpg"/>
      </figure>
      <p><i>Patricia Oduor, contadina del distretto di Siaya in Kenya, mostra un avocado nell'ambito di una lezione ad altri contadini sulle nuove tecnologie di raccolta e di conservazione dell'acqua piovana per migliorare la resa e l salute della colture. Foto per gentile concessione FAO<br/><br/></i>Sarà lanciato il 2 dicembre 2019 presso lo Sheikh Zayed Centre della FAO di Roma, in occasione della 163a sessione del Consiglio della FAO, l'<a href="http://www.fao.org/news/story/it/item/1253599/icode/"><b>Anno Internazionale della Salute delle Piante</b></a> (in sigla: IYPH), un'iniziativa globale per il 2020, proclamata dall'Assemblea Generale dell'ONU per sensibilizzare il pubblico mondiale sull'importanza della protezione delle piante per contribuire a porre fine alla fame, a ridurre la povertà, proteggere l'ambiente e favorire lo sviluppo economico. <br/><br/><b>Le piante costituiscono l'80% del cibo che consumiamo, ma sono esposte alla costante minaccia di malattie e parassiti. Ogni anno fino al 40% delle coltivazioni mondiali viene distrutto da parassiti, con conseguenti perdite commerciali di oltre 220 miliardi di dollari e milioni di persone ridotte alla fame</b>.<br/><br/>Le politiche e le azioni per promuovere la salute delle piante sono fondamentali per raggiungere gli Obiettivi di Sviluppo Sostenibile.<br/><br/>La FAO e la Convenzione Internazionale per la Protezione delle Piante (<a href="https://www.ippc.int/en/">IPPC</a>) guideranno le attività per lo svolgimento del programma dell'IYPH proclamato dalle Nazioni Unite alla fine del 2018. Per coinvolgere il pubblico e approfondire le conoscenze sulla salute delle piante, la FAO promuove inoltre <b>un <a href="http://www.fao.org/plant-health-2020/photo-contest/enter-the-contest/en/">concorso fotografico</a></b> rivolto a fotografi dilettanti e professionisti, che saranno invitati a condividere foto di piante in buona e in cattiva salute.<i><br/><br/></i><b>Cliccate sulle immagini per scorrere la fotogalleria</b></p>
    </article>
  </body>
</html>