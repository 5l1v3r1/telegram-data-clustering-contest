<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/janicsak-veca-reginaval-akkor-is-baratok-lennenk-ha-nem-lennenk-testverek/187591"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-29T10:57:00+00:00"/>
    <meta property="og:title" content="Janicsák Veca: Reginával akkor is barátok lennénk, ha nem lennénk testvérek"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Janicsák Veca: Reginával akkor is barátok lennénk, ha nem lennénk testvérek</mark>
      </h1>
      <address><time datetime="2019-11-29T10:57:00+00:00">29 Nov 2019, 10:57</time> by <a rel="author">Bors</a></address>
      <p>Janicsák Veca és 5 évvel idősebb nővére igazi mintatesók, nem csak a magánéletben töltik együtt az idejük jó részét – egy-egy közös kutyasétáltatás, csajos wellnessezés –, hanem karrierjükben is segítik egymást. Veca számára ugyanis nagyon fontos, hogy olyan emberekkel dolgozzon együtt, akikben maximálisan meg tud bízni és szeretik, amit csinálnak, így nem csoda, hogy egyik közvetlen kollégája a nővére, Regina, akivel a munka zökkenőmentes, igazi öröm.</p>
      <p>A bizalom pedig oda-vissza működik, hiszen, ha Reginának bármi problémája van, Vecát hívja elsőként. – Kicsi korunk óta erősebb a kapcsolatunk, mint az átlagé - vallják a fekete hajú nővérek, akik nem egyszer kapták meg, hogy olyanok, mint két tojás.</p>
      <p>– Ezzel mi nem értünk egyet, persze vannak hasonlóságok, de különbségek is. Sok mindenben hasonlóan fogalmazunk, gondolkodunk, humorizálunk. De például Regina jóval hangosabb, teátrálisabb, Veca inkább filozofikusabb alkat. Szóval kiegészítjük egymást – mesélik nevetve az M2 Petőfi TV stábjának, akik az aranytorkú énekesnő karácsonyi klipforgatására kukkantottak be.</p>
      <p>Pénteken este 20.40-től az M2 Petőfi TV-n a Családmeséink című műsorban azt is elárulják a lányok, hogy melyikük anyáskodik jobban a másik felett és kire ütött Veca kislánya, Emma.</p>
    </article>
  </body>
</html>