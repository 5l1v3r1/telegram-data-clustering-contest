<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/442988/Izbor-100-najboljih-filmova-koje-su-rezirale-zene"/>
    <meta property="og:site_name" content="Politika Online"/>
    <meta property="article:published_time" content="2019-11-29T10:24:00+00:00"/>
    <meta property="og:title" content="Избор 100 најбољих филмова које су режирале жене"/>
    <meta property="og:description" content="Дубравка Лакић, филмска критичарка нашег листа једна је од угледних филмских експерата коју су позвали представници Би-Би-Сијевог сервиса да учествује у одабиру 100 најбољих филмова светске кинематографије које су режирале жене. Чланови Културне редакције Би-Би-Сија позвали су филмске критичаре, теоретичаре, програмске уреднике и предаваче из 84 земље да направе избор од 10 омиљених филмова из поменуте категорије. Дубравка Лакић највише поена (10) доделила је чехословачком филму „Беле раде” у режији Вере Хитилове, из 1966, а међу првих пет на њеној листи 10 најбољих нашли су се и „Пасквалино лепотан” Лине Вертмилер (1975), „Усвајање” Марте Месарош (1975), „Ноћни портир” Лилијане Кавани (1974), „Салам Бомбај” Мире Наир (1988), као и „Тони Ердман” немачке редитељке Марен Аде (2016) о"/>
  </head>
  <body>
    <article>
      <h1>Избор 100 најбољих филмова које су режирале жене</h1>
      <address><time datetime="2019-11-29T10:24:00+00:00">29 Nov 2019, 10:24</time> by <a rel="author">К. Р.</a></address>
      <p>Дубравка Лакић, филмска критичарка нашег листа једна је од угледних филмских експерата коју су позвали представници Би-Би-Сијевог сервиса да учествује у одабиру 100 најбољих филмова светске кинематографије које су режирале жене.</p>
      <p>Чланови Културне редакције Би-Би-Сија позвали су филмске критичаре, теоретичаре, програмске уреднике и предаваче из 84 земље да направе избор од 10 омиљених филмова из поменуте категорије.</p>
      <p>Дубравка Лакић највише поена (10) доделила је чехословачком филму „Беле раде” у режији Вере Хитилове, из 1966, а међу првих пет на њеној листи 10 најбољих нашли су се и „Пасквалино лепотан” Лине Вертмилер (1975), „Усвајање” Марте Месарош (1975), „Ноћни портир” Лилијане Кавани (1974), „Салам Бомбај” Мире Наир (1988), као и „Тони Ердман” немачке редитељке Марен Аде (2016) о којем је дала кратки критички приказ у оквиру Би-Би-Си листе од 25 најбољих филмова.</p>
    </article>
  </body>
</html>