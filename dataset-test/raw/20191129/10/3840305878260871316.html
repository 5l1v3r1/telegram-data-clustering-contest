<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/boris-johnson-da-asigurari-marea-britanie-iese-din-ue-cel-tarziu-ianuarie-308154.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T10:41:42+00:00"/>
    <meta property="og:title" content="Boris Johnson dă asigurări că Marea Britanie iese din UE cel târziu în 31 ianuarie"/>
    <meta property="og:description" content="Premierul Boris Johnson a subliniat, vineri, că Marea Britanie va părăsi Uniunea Europeană până în 31 ianuarie, în cazul în care el și conservatorii săi ies victorioși la alegerile anticipate din 12..."/>
  </head>
  <body>
    <article>
      <h1>Boris Johnson dă asigurări că Marea Britanie iese din UE cel târziu în 31 ianuarie</h1>
      <address><time datetime="2019-11-29T10:41:42+00:00">29 Nov 2019, 10:41</time> by <a rel="author">Vladimir Ionescu</a></address>
      <p>Premierul <a href="https://www.b1.ro/tag/boris-johnson-280053.html">Boris Johnson</a> a subliniat, vineri, că <a href="https://www.b1.ro/tag/marea-britanie-51154.html">Marea Britanie</a> va părăsi Uniunea Europeană până în 31 ianuarie, în cazul în care el și conservatorii săi ies victorioși la alegerile anticipate din 12 decembrie, relatează Reuters.<br/><br/>„Dacă reușim să obținem o majoritate funcțională, atunci vom ieși cel târziu în 31 ianuarie”, a spus <a href="https://www.b1.ro/tag/boris-johnson-280053.html">Boris Johnson</a>, la postul de radio LBC.<br/><br/>Totodată, premierul britanic a reiterat că nu vede niciun motiv pentru care Regatul Unit ar trebui să-și extindă perioada de tranziție până după sfârșitul anului 2020.<br/><br/>Întrebat ce ar alege între a fi premier și Brexit, <a href="https://www.b1.ro/tag/boris-johnson-280053.html">Boris Johnson</a> a răspuns: „Mai degrabă ne-aș scoate din UE. Asta pot să vă spun”.</p>
    </article>
  </body>
</html>