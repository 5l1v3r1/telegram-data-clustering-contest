<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Marinov-Dobrovolni-otryadi-sreshtu-romskata-prestupnost-Trudno-shte-stane-917787"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-29T10:20:00+00:00"/>
    <meta property="og:title" content="Маринов: Доброволни отряди срещу ромската престъпност? Трудно ще стане"/>
    <meta property="og:description" content="Вътрешният министър подхожда с внимание към идеята на патриотите да се запише в закона за МВР добров..."/>
  </head>
  <body>
    <article>
      <h1>Маринов: Доброволни отряди срещу ромската престъпност? Трудно ще стане</h1>
      <address>
        <time datetime="2019-11-29T10:20:00+00:00">29 Nov 2019, 10:20</time>
      </address>
      <p>Вътрешният министър подхожда с внимание към идеята на патриотите да се запише в закона за МВР доброволни отряди да борят ромската престъпност.</p>
      <p>Според <a href="https://www.plovdiv24.bg/novini/persons/5220.html">Младен Маринов</a> идеята ще срещне много подкрепа, но ще има и много против. Тази позиция изрази пред медиите в парламента силовият министър <a href="https://www.plovdiv24.bg/novini/persons/5220.html">Младен Маринов</a>.</p>
      <p>"Тук става въпрос за прилагане на полицейски правомощия, което законодателят възлага на служителите на МВР", посочи министърът.</p>
      <p>Въпросът, по думите му, е дали да се дадат такива правомощия на тези хора и дали те са подготвени да ги прилагат. Въпросът трябвало да се изпипа, за да не се насажда допълнително напрежение в обществото. Отделно на това доброволците не трябвало да пострадат от осъществяването на дейността си. Темата трябвало да се обсъди внимателно, за да се избегнат възможностите за саморазправа, е мнението на вътрешния министър.</p>
      <p>"Смятам, че държавата има законодателство, което се бори ефективно с престъпността", обясни <a href="https://www.plovdiv24.bg/novini/persons/5220.html">Младен Маринов</a>. </p>
      <p>До определен момент можело да се ползват доброволци в определени ситуации. Той даде като пример ловните дружинки, които помагали на полицаите при издирването на лица.</p>
    </article>
  </body>
</html>