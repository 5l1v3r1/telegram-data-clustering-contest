<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/alma-egyuttes-mentsuk-meg-a-piros-almat/187552"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-29T10:30:00+00:00"/>
    <meta property="og:title" content="Alma együttes: Mentsük meg a piros almát!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Alma együttes: Mentsük meg a piros almát!</mark>
      </h1>
      <address><time datetime="2019-11-29T10:30:00+00:00">29 Nov 2019, 10:30</time> by <a rel="author">R. K.</a></address>
      <p>
        <b>A Bors cikke miatt dalt ír a piros almáról az Alma együttes. A zenekar riadót hirdetett, mondván: a piros alma van, volt és lesz, így mindent el kell követni a megmentése érdekében! </b>
        <b>A Bors cikke miatt dalt ír a piros almáról az Alma együttes. A zenekar riadót hirdetett, mondván: a piros alma van, volt és lesz, így mindent el kell követni a megmentése érdekében!</b>
      </p>
      <p>Ha alma, akkor a legtöbb embernek rögtön a piros szín jut az eszébe. Azonban azt már most is észrevehetjük, hogy alaposan megcsappant a számuk a boltokban. Ahogy a Bors a minap arról beszámolt, a felmelegedés rossz hatással van a piros színért felelős fehérjére, és pár évtizeden belül már nem lesz, ami kialakítsa a pirosságot. Mindez azt jelenti, hogy gyakorlatilag eltűnhet a magyarok nagy kedvence, a piros alma.</p>
      <p>Ezt az aggodalomra okot adó hírt a méltán híres, 1996 óta aktív Alma Együttes sem hagyhatta szó nélkül, hiszen számukra a piros alma maga a Szent Grál.</p>
      <figure>
        <img src="http://media.borsonline.hu/cikk/20/193181/big-lead/650x360/2037594_alma-egyuttes-zenekar-mo-00005.jpg"/>
        <figcaption>Berkesi Alex, Ránki András és Buda Gábor már hangolnak a dalhoz © Móricz István</figcaption>
      </figure>
      <p>– Döbbenten olvastuk a hírt, miszerint lehet, hogy az unokáink már nem ehetnek majd piros almát. Ez egy valóságos tragédia. A csapatunk nevét is a piros alma inspirálta, ami az almák legjobbika. Olyan fontossággal bír számunkra, mintha a gyermekünk lenne – jelentette ki a Borsnak a zenekar vezetője, Buda Gábor. – A piros alma számunkra egy fogalom. Egyenlő a gyerekkorommal, a valódi almával, minden másféle gyümölcs csak utána jön.</p>
      <p>Nem véletlen, hogy számos dalban szerepel: „alma, alma, piros alma odafenn a fán”. Vagy éppen, ugye: „van zsákjában minden jó, piros alma, mogyoró”. És például gondoljunk csak bele abba is: hogyan nézne ki a Hófehérke egy zöld almával? – mutat rá a lényegre a zenész.</p>
      <p>– A klímaváltozás mindanynyiunk számára nagyon fontos. Ezért készülünk most egy országos turnéval, amely 150 állomásos lesz. Elhatároztuk: egy dalt is írunk majd a piros almáról! Remélhetőleg sok százezer gyerek figyelmét hívhatjuk fel a problémára, valamint arra, hogy egyenek sok-sok gyümölcsöt! Nem egyszer osztottunk már almát a koncertek során, és ez terveink szerint most is így lesz! – újságolja Gábor.</p>
    </article>
  </body>
</html>