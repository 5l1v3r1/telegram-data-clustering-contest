<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905731/deense-media-sanneh-maakt-deze-winter-opnieuw-een-transfer-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T10:15:00+00:00"/>
    <meta property="og:title" content="Deense media: 'Sanneh maakt deze winter opnieuw een transfer'"/>
    <meta property="og:description" content="Bubacarr Sanneh is voorlopig geen succes bij Anderlecht. De peperdure verdediger komt ook als huurling bij het Turkse Göztepe nauwelijks aan de bak. Nu zou hij naar Brøndby IF kunnen gaan."/>
  </head>
  <body>
    <article>
      <h1>Deense media: 'Sanneh maakt deze winter opnieuw een transfer'</h1>
      <address>
        <time datetime="2019-11-29T10:15:00+00:00">29 Nov 2019, 10:15</time>
      </address>
      <p>
        <b>Bubacarr Sanneh is voorlopig geen succes bij Anderlecht. De peperdure verdediger komt ook als huurling bij het Turkse Göztepe nauwelijks aan de bak. Nu zou hij naar Brøndby IF kunnen gaan.</b>
      </p>
      <p>Dat wordt gemeld door de Deense krant <i>BT. </i>Sanneh was met zijn acht miljoen euro de duurste verdediger aller tijden in België, tot Zinho Vanheusden (Standard) de fakkel overnam. Sanneh heeft echter nooit veel gebracht en verdween al snel uit de basiself bij Anderlecht.</p>
      <p>Brøndby, een topclub die momenteel derde staat in de Deense competitie, wil hem graag terug naar Denemarken halen. Daar speelde hij eerder al voor AC Horsens en FC Midtyjlland. Er wordt niet vermeld of Brøndby gaat voor een huur of een definitieve aankoop. Bij Anderlecht heeft Sanneh wel nog een contract lopen tot de zomer van 2023.</p>
      <aside>Lees meer<br/><a href="https://www.voetbalprimeur.be/nieuws/905708/-boeman-coucke-krijgt-tijdens-kvo-anderlecht-veiligheidsman-aan-zijn-zijde-.html?campname=highlighted-content&amp;camplink=onderaan">'Coucke is persona non grata in Oostende: lijfwacht voor Anderlecht-voorzitter'</a></aside>
    </article>
  </body>
</html>