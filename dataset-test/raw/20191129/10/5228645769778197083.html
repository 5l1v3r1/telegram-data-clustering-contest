<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/11/29/kollo_babett_szakitas_vetkozes/"/>
    <meta property="og:site_name" content="VELVET"/>
    <meta property="article:published_time" content="2019-11-29T10:38:00+00:00"/>
    <meta property="og:title" content="Köllő Babettet azért dobta volt barátja, mert szerepelt egy férfimagazinban"/>
    <meta property="og:description" content="7 évig voltak együtt a párjával, aki végül azért szakított vele, mert levetkőzött egy férfimagazinnak."/>
  </head>
  <body>
    <article>
      <h1>Köllő Babettet azért dobta volt barátja, mert szerepelt egy férfimagazinban</h1>
      <address><time datetime="2019-11-29T10:38:00+00:00">29 Nov 2019, 10:38</time> by <a rel="author" href="https://velvet.hu/szerzo/grosz_petra" target="_blank">Grósz Petra</a></address>
      <p>Különös szakítóokkal állt elő anno <a href="https://velvet.hu/gumicukor/2019/11/21/kollo_babett_pink_utcasepro/">Köllő Babett</a> párja. A színésznő 17 évesen jött össze a sráccal, akivel 7 évig tartott a kapcsolatuk. Az évek alatt azonban kihűlt a láng, és végül azért váltak el útjaik, mert Köllő Babett igent mondott egy férfimagazin megkeresésére.</p>
      <blockquote>Akkoriban volt egy párom. 17 évesen jöttünk össze. Két vidéki fiatal a nagyváros forgatagában. Hét évig voltunk együtt. A kapcsolatunk végére azonban már kihunyt a szikra. Aztán a férfimagazinos szerpelésem volt neki az utolsó csepp, habár tudta, hogy szerepelni fogok benne. Amikor meglátta a képeket, egyszerűen kidobott. Vannak olyan férfiak, akik büszkék a párjukra, hogy milyen szépek... hát ő nem ilyen volt. Ő az a kisajátító típus volt</blockquote>
      <p>– mesélte Köllő Babett az <a href="https://acnews.hu/rivalda/szakitott-parja-kollo-babettel-ferfimagazinnak-vetkozott/2019-11-28/21021">AC News</a>nak.</p>
      <p>A színésznő egyébként elmondta, hogy most már nem vetkőzne, elsősorban a kislánya miatt. A <a href="https://velvet.hu/elet/2019/11/13/playboy_magyar_cimlaplanyok_megszunes/">Playboy</a> is megkereste az idők során, de Köllő Babett nemet mondott a magazinnak. Mindenesetre büszke a fotókra, amelyeket 24 éves korában készítettek róla.</p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/11/21/kollo_babett_pink_utcasepro/"/>
        <a href="https://velvet.hu/elet/2019/11/13/playboy_magyar_cimlaplanyok_megszunes/"/>
      </related>
    </article>
  </body>
</html>