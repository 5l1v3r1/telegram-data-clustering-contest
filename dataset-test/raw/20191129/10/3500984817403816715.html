<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/nejen-elektromobily-od-ledna-2020-bez-dalnicni-znamky"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-29T10:12:36+00:00"/>
    <meta property="og:title" content="Nejen elektromobily od ledna 2020 bez dálniční známky"/>
    <meta property="og:description" content="Česká republika nepatří zrovna mezi státy zaslíbené elektromobilům, nicméně hned od začátku roku 2020 čeká na řidiče jedno alespoň menší zvýhodnění, které jistě nejen oni, ale i majitelé jiných ekologicky šetrnějších vozů ocení."/>
  </head>
  <body>
    <article>
      <h1>Nejen elektromobily od ledna 2020 bez dálniční známky</h1>
      <address><time datetime="2019-11-29T10:12:36+00:00">29 Nov 2019, 10:12</time> by <a rel="author">Luboš Srb</a></address>
      <p>
        <b>Česká republika nepatří zrovna mezi státy zaslíbené elektromobilům, nicméně hned od začátku roku 2020 čeká na řidiče jedno alespoň menší zvýhodnění, které jistě nejen oni, ale i majitelé jiných ekologicky šetrnějších vozů ocení.</b>
      </p>
      <figure>
        <img src="https://elektrickevozy.cz/wp-content/uploads/2019/11/elektromobil-tesla-na-dalnici.jpg"/>
      </figure>
      <p>TIP: <a href="https://elektrickevozy.cz/clanky/jdeme-dohnat-svet-v-elektromobilite-cesi-maji-cekat-zlom-v-pristim-roce">Jdeme dohnat svět v elektromobilitě? Češi mají čekat zlom v příštím roce</a></p>
      <p>Řidiči elektromobilů, plug-in hybridů a vodíkových vozidel již od 1.1. 2020 nebudou muset vylepovat dálniční známky – budou mít jízdu po dálnici zcela zdarma. Novela zákona č. 13/1997 Sb., o pozemních komunikacích, ve znění pozdějších předpisů, v ustanovení § 20a odst. 1 písm. o) řeší osvobození od poplatku.</p>
      <p>Zpoplatnění nepodléhá užití pozemní komunikace silničním motorovým vozidlem používajícím jako palivo elektrickou energii nebo vodík, a to buď výlučně, nebo v kombinaci s jiným palivem, je-li hodnota emisí CO2 v kombinovaném provozu nejvýše 50 g/km.</p>
      <p><i>„V souvislosti s touto novinkou je potřeba upozornit, že účinnost tohoto opatření je až od 1. ledna 2020,“</i> říká Ing. Jindřich Frič, Ph.D., ředitel Centra dopravního výzkumu, v. v. i., a dodává: <i>„Řada řidičů je zvyklá, že dálniční známka platí 14 měsíců včetně prolongací v prosinci předchozího a ledna následujícího roku. V tomto případě tomu tak není a uvedených vozidel se změna týká skutečně až od roku 2020.“</i></p>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/novy-vw-e-up-2020-startuje-na-pouhych-449-000-kc">Nový VW e-up! (2020) startuje za akční cenu 449 000 Kč</a>
        </li>
        <li>
          <a href="https://elektrickevozy.cz/clanky/volkswagen-i-d-r-je-nejen-nejrychlejsi-elektromobil-ma-i-superrychle-nabijeni">Volkswagen I.D. R je nejen nejrychlejší elektromobil. Má i superrychlé nabíjení</a>
        </li>
        <li>
          <a href="https://elektrickevozy.cz/clanky/timto-elektromobilem-bude-toyota-prevazet-sportovce-na-olympiade">Tímto elektromobilem bude Toyota převážet nejen olympijské sportovce</a>
        </li>
      </ol>
    </article>
  </body>
</html>