<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/ellada/politiki/gennimata-asteiotita-ta-peri-amfisvitisis-tis-igesias-moy/"/>
    <meta property="og:site_name" content="ert.gr"/>
    <meta property="article:published_time" content="2019-11-29T10:38:45+00:00"/>
    <meta property="og:title" content="Γεννηματά: Αστειότητα τα περί αμφισβήτησης της ηγεσίας μου"/>
    <meta property="og:description" content="Εφ’ όλης της ύλης συνέντευξη στο ΣΚΑΪ έδωσε η πρόεδρος του ΚΙΝΑΛ Φώφη Γεννηματά. Η Φώφη Γεννηματά χαρακτήρισε «αστειότητα τα περί αμφισβήτησης της ηγεσίας της», και τόνισε πως «αν υπάρχει κάποιος που λέει ότι το Κίνημα Αλλαγής δεν πρέπει να προχωρήσει με αυτόνομη πορεία και πρέπει π.χ. να συνεργαστεί με τον ΣΥΡΙΖΑ, να έχει τα κότσια και να το πει. Αλλά κάτι τέτοιο δεν έχει ακουστεί» σημείωσε."/>
  </head>
  <body>
    <article>
      <h1>Γεννηματά: Αστειότητα τα περί αμφισβήτησης της ηγεσίας μου</h1>
      <address><time datetime="2019-11-29T10:38:45+00:00">29 Nov 2019, 10:38</time> by <a rel="author">Δήμητρα Λαχουρή</a></address>
      <p>Εφ’ όλης της ύλης συνέντευξη στο ΣΚΑΪ έδωσε η πρόεδρος του ΚΙΝΑΛ Φώφη Γεννηματά. Η Φώφη Γεννηματά χαρακτήρισε «αστειότητα τα περί αμφισβήτησης της ηγεσίας της», και τόνισε πως «αν υπάρχει κάποιος που λέει ότι το Κίνημα Αλλαγής δεν πρέπει να προχωρήσει με αυτόνομη πορεία και πρέπει π.χ. να συνεργαστεί με τον ΣΥΡΙΖΑ, να έχει τα κότσια και να το πει. Αλλά κάτι τέτοιο δεν έχει ακουστεί» σημείωσε.</p>
      <p>Για το ότι στην επιτροπή που οργανώνει το συνέδριο του ΣΥΡΙΖΑ, είναι αρκετά πρώην στελέχη του ΠΑΣΟΚ, η Φώφη Γεννηματά απάντησε χαρακτηριστικά: «Περσινά ξινά σταφύλια» και χρησιμοποιώντας ποδοσφαιρικούς όρους, είπε ότι «έγιναν περσινές προεκλογικές μεταγραφές με παίκτες αμφιβόλου εμπιστοσύνης και με έναν κουρασμένο προπονητή που χάνει».</p>
      <p>Για την εκλογή Προέδρου της Δημοκρατίας είπε ότι «ο μεγάλος του χορηγός του κ. Μητσοτάκη, ο κ. Τσίπρας, του έδωσε «λευκή επιταγή» να καθορίσει το πως θα εκλέγεται ο ΠτΔ με τη δική του πλειοψηφία και μόνο, και το έκανε ο πρόεδρος της ΝΔ».</p>
      <p>Σε θέματα όπως το μεταναστευτικό που όπως σημείωσε «εξελίσσεται σε εθνική τραγωδία» και τις τουρκικές προκλήσεις, η κα Γεννηματά τόνισε ότι «τα κόμματα πρέπει να αφήσουν στην άκρη τις διαφορές τους και να έχουν μία κοινή γραμμή».</p>
      <p>Πηγή:ΕΡΤ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/politiki/fofi-gennimata-stirizoyme-ti-viosimi-kai-kainotoma-epicheirimatikotita/"/>
        <a href="https://www.ert.gr/eidiseis/ellada/politiki/synedrio-pasok-enischymeni-i-f-gennimata-para-tis-fones-amfisvitisis-video/"/>
        <a href="https://www.ert.gr/perifereiakoi-stathmoi/komotini/me-tin-fofi-gennimata-synantithike-sti-voyli-antiprosopeia-dimarchon-tis-thrakis/"/>
        <a href="https://www.ert.gr/eidiseis/ellada/politiki/antiparathesi-sto-pa-so-k-epithesi-p-geroylanoy-sti-f-gennimata/"/>
        <a href="https://www.ert.gr/eidiseis/ellada/politiki/tin-paraskeyi-o-prothypoyrgos-apanta-stis-epikaires-erotiseis-tsipra-gennimata/"/>
        <a href="https://www.ert.gr/perifereiakoi-stathmoi/patrai-fofi-gennimata-stin-perifereiaki-syndiaskepsi/"/>
      </related>
    </article>
  </body>
</html>