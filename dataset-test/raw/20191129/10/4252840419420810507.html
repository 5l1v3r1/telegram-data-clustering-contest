<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/raspberry-pi-recovery-kit-pecet-gotow-na-koniec-swiata/"/>
    <meta property="og:site_name" content="CHIP"/>
    <meta property="article:published_time" content="2019-11-29T10:57:46+00:00"/>
    <meta property="og:title" content="Raspberry Pi Recovery Kit – pecet gotów na koniec świata"/>
    <meta property="og:description" content="Jay Doscher, wykorzystując Raspberry Pi stworzył wzmocniony i ergonomiczny mini komputer o nazwie Recovery Kit. Tak na wszelki wypadek. W czasie apokalipsy najpewniej nie interesowałoby nas to, czy nasz komputer przetrwa, ale z drugiej strony taki sprzęt także mógłby się przydać. Jay Doscher wykorzystując bazę w postaci Raspberry Pi stworzył wzmocniony i ergonomiczny mini PC. Raspberry Pi to popularny, choć malutki komputer dla fanów elektronicznego DIY. Można na jego bazie zrobić wszystko, na przykład sprzęt, który ma szansę przetrwać apokalipsę . Jay Dosher zbudował Recovery Kit kilka lat temu, ale teraz znacząco rozwinął swój projekt. Nowa wersja otrzymała wodoszczelną obudowę marki Peli , uzupełnioną o samodzielnie wydrukowane elementy 3D, które mają na miejscu utrzymać podzespoły Raspberry. Urządzenie składa się z 7-calowego, dotykowego ekranu, akumulatora, mechanicznej klawiatury, sieciowego przełącznika Netgear i oczywiście Raspberry Pi 4. Jak gdyby tego było mało, Dosher wyłożył wnętrze obudowy miedzianą…"/>
  </head>
  <body>
    <article>
      <h1>Raspberry Pi Recovery Kit – pecet gotów na koniec świata</h1>
      <address><time datetime="2019-11-29T10:57:46+00:00">29 Nov 2019, 10:57</time> by <a rel="author">Sylwia Zimowska</a></address>
      <p>
        <b>W czasie apokalipsy najpewniej nie interesowałoby nas to, czy nasz komputer przetrwa, ale z drugiej strony taki sprzęt także mógłby się przydać. Jay Doscher wykorzystując bazę w postaci Raspberry Pi stworzył wzmocniony i ergonomiczny mini PC.</b>
      </p>
      <p>Raspberry Pi to popularny, choć malutki komputer dla fanów elektronicznego DIY. Można na jego bazie zrobić wszystko, na przykład sprzęt, który ma szansę przetrwać <a href="https://www.chip.pl/2019/10/system-operacyjny-ktory-przetrwa-apokalipse/">apokalipsę</a>.</p>
      <p>Jay Dosher zbudował Recovery Kit kilka lat temu, ale teraz znacząco rozwinął swój projekt. Nowa wersja otrzymała wodoszczelną obudowę <a href="https://www.pelishop.es/gb/">marki Peli</a>, uzupełnioną o samodzielnie wydrukowane elementy 3D, które mają na miejscu utrzymać podzespoły Raspberry. Urządzenie składa się z 7-calowego, dotykowego ekranu, akumulatora, mechanicznej klawiatury, sieciowego przełącznika Netgear i oczywiście Raspberry Pi 4.</p>
      <figure>
        <img src="https://www.chip.pl/uploads/2019/11/tS0KbdjxaUYCh9HgPhU5vAtYigmMANtG.jpg"/>
        <figcaption>Całość jest zamknięta w konstrukcji przypominającej walizkę (fot. The Verge)</figcaption>
      </figure>
      <p>Jak gdyby tego było mało, Dosher wyłożył wnętrze obudowy miedzianą folią, by chronić wnętrze przed ewentualnym wpływem impulsów elektromagnetycznych, mogących zakłócić działanie elektroniki. Całość wpasowuje się w ideę cyberdecków – kompaktowych maszyn z powieści „Neuromancer” Williama Gibsona, które pozwalały uzyskać dostęp do cyberprzestrzeni.</p>
      <figure>
        <img src="https://www.chip.pl/uploads/2019/11/L8lhgxUMGT6dCvaWvQqfN61nEc6kA8g2.jpg"/>
        <figcaption>Przełączniki do każdego komponentu pozwalają lepiej zarządzać energią (fot. The Verge)</figcaption>
      </figure>
      <p>Doscher twierdzi, że w Recovery Kit nie chodzi tylko o sam wygląd, ale i funkcjonalność. Oddzielne przełączniki dla każdego z elementów pozwalają zaoszczędzić energię w nagłych wypadkach. Listę wszystkich użytych części i szczegółowy opis konstrukcji możecie znaleźć na <a href="https://back7.co/home/raspberry-pi-recovery-kit">blogu autora</a>. | CHIP</p>
      <p>
        <a href="https://www.chip.pl/2019/06/arduino-czy-raspberry-pi/">
          <b>WARTO PRZECZYTAĆ:</b>
        </a>
      </p>
      <p>0 +1 +3</p>
      <related>
        <a href="https://www.chip.pl/2019/06/arduino-czy-raspberry-pi"/>
      </related>
    </article>
  </body>
</html>