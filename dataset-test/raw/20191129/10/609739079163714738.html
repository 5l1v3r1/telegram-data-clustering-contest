<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/dovuldu-bicaklandi-tufekle-vuruldu-onune-birakildigi-hastanede-oldu-41385657"/>
    <meta property="og:site_name" content="Hürriyet"/>
    <meta property="article:published_time" content="2019-11-29T10:33:00+00:00"/>
    <meta property="og:title" content="Dövüldü, bıçaklandı, tüfekle vuruldu... Önüne bırakıldığı hastanede öldü"/>
    <meta property="og:description" content="Şanlıurfa'da Yakup Bendaş (26), kimliği belirsiz kişilerce dövülüp, bıçaklanarak, tüfekle vurulduktan sonra hastane önüne bırakıldı. Doktorların müdahale ettiği ağır yaralı Bendaş kurtarılamadı. Kaçan saldırganların yakalanması için çalışma başlatıldı."/>
  </head>
  <body>
    <article>
      <h1>Dövüldü, bıçaklandı, tüfekle vuruldu... Önüne bırakıldığı hastanede öldü</h1>
      <address><time datetime="2019-11-29T10:33:00+00:00">29 Nov 2019, 10:33</time> by <a rel="author">DHA</a></address>
      <p>
        <b>Şanlıurfa'da Yakup Bendaş (26), kimliği belirsiz kişilerce dövülüp, bıçaklanarak, tüfekle vurulduktan sonra hastane önüne bırakıldı. Doktorların müdahale ettiği ağır yaralı Bendaş kurtarılamadı. Kaçan saldırganların yakalanması için çalışma başlatıldı.</b>
      </p>
      <p>Olay, çarşamba gecesi Karaköprü Mahallesi'nde meydana geldi. Arkadaşları ile kafede oturan <a href="http://www.hurriyet.com.tr/haberleri/yakup-bendas">Yakup Bendaş</a> iddiaya göre, yanına gelen bazı kişilerce ailevi konunun görüşülmesi için dışarı çağrıldı.</p>
      <p>Bendaş, dışarı çıkınca plakası bilinmeyen araca bindirilerek götürüldü. Dövülüp bıçaklanarak, tüfekle vurulan Bendaş, araçla Karaköprü semtindeki özel hastanenin önüne bırakıldı.</p>
      <p>Sağlık görevlilerince acil servise alınan ağır yaralı Bendaş, tüm müdahalelere rağmen kurtarılamadı. Yakup Bendaş'ın cenazesi, yapılan otopsi sonrası yakınlarına teslim edildi. Polis ekipleri, saldırganların belirlenip yakalanması için çalışma başlattı.</p>
    </article>
  </body>
</html>