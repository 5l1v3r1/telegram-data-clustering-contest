<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1170361/pre-rodiny-obeti-novembrovych-tragedii-uz-vyzbierali-desattisice.html"/>
    <meta property="og:site_name" content="TA3.com"/>
    <meta property="article:published_time" content="2019-11-29T10:51:00+00:00"/>
    <meta property="og:title" content="Pre rodiny obetí novembrových tragédií už vyzbierali desaťtisíce"/>
    <meta property="og:description" content="Na pomoc pozostalým obetí nehody autobusu pri Nitre a rozvodnenej rieky v Revúcej sa verejnosť vyzbierala prostredníctvom portálu ĽudiaĽuďom.sk sumou 75.500..."/>
  </head>
  <body>
    <article>
      <h1>Pre rodiny obetí novembrových tragédií už vyzbierali desaťtisíce</h1>
      <h2>Na pomoc pozostalým obetí nehody autobusu pri Nitre a rozvodnenej rieky v Revúcej sa verejnosť vyzbierala prostredníctvom portálu ĽudiaĽuďom.sk sumou 75.500 eur. Tieto peniaze budú medzi dotknuté rodiny rozdelené rovným dielom, informovala Ľubica Dundeková z neziskovej organizácie Ľudia ľuďom.</h2>
      <address>
        <time datetime="2019-11-29T10:51:00+00:00">29 Nov 2019, 10:51</time>
      </address>
      <p>Tragické udalosti, ktoré sa stali 13. novembra, si vyžiadali 15 obetí. Pri nehode autobusu pri Nitre zomrelo 12 ľudí, medzi nimi aj deti. Tri ženy zomreli v rozvodnenej rieke v Revúcej pri snahe zachrániť psy z miestneho útulku zasiahnutého povodňou.</p>
      <p>Na tieto udalosti zareagovala Zuzana Suchová tým, že na portáli ĽudiaĽuďom.sk vytvorila výzvu v snahe pomôcť pozostalým rodinám. <b>"Výzvu som založila ako súkromná osoba s cieľom pomôcť rodinám zmierniť náklady spojené s nečakanou stratou ich najbližších,"</b> vysvetlila. Cieľom výzvy bolo vyzbierať 75.000 eur a rozdeliť ich rovnomerne medzi 15 rodín. Túto sumu sa podarilo naplniť za 13 dní.</p>
      <p>Výzvu podporilo vyše 3600 darcov. <b>"Najvyšší dar bol vo výške 6000 eur. Finančné prostriedky budú počas decembra poukázané na účty pozostalých rodín,"</b> povedala výkonná riaditeľka organizácie Ľudia ľuďom Ella Šingliarová.</p>
    </article>
  </body>
</html>