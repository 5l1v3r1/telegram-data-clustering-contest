<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/29/docent-leidse-universiteit-nam-bloed-af-bij-proefpersonen-zonder-toestemming/"/>
    <meta property="og:site_name" content="ThePostOnline"/>
    <meta property="article:published_time" content="2019-11-29T10:39:00+00:00"/>
    <meta property="og:title" content="Docent Leidse universiteit nam bloed af bij proefpersonen zonder toestemming"/>
    <meta property="og:description" content="Vroeg ook subsidie aan met gemanipuleerd onderzoek"/>
  </head>
  <body>
    <article>
      <h1>Docent Leidse universiteit nam bloed af bij proefpersonen zonder toestemming</h1>
      <h2>Vroeg ook subsidie aan met gemanipuleerd onderzoek</h2>
      <address><time datetime="2019-11-29T10:39:00+00:00">29 Nov 2019, 10:39</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Een voormalige universitair docent van de Universiteit Leiden heeft de wetenschappelijke integriteit geschonden door bloed te laten afnemen bij proefpersonen zonder de hiervoor vereiste toestemming, maakte de universiteit vrijdag bekend.</p>
      <p>Ook diende de docent subsidieaanvragen in met gemanipuleerde onderzoeksgegevens. Daarnaast heeft de medewerker auteurs opgenomen in een onderzoek die helemaal geen bijdrage hebben geleverd. “Vastgesteld is dat de betrokken onderzoeker in het wetenschappelijk werk ook herhaaldelijk onderzoeksresultaten selectief heeft weggelaten (datamanipulatie) en dit niet heeft gemeld of beargumenteerd”, aldus de Universiteit Leiden.</p>
      <p>De onderwijsinstelling gaat twee gepubliceerde wetenschappelijke artikelen van de betreffende onderzoeker intrekken. De universiteit stelt een commissie samen om te kijken of de medewerker met nog meer onderzoeken heeft gesjoemeld.</p>
      <p>De klachten over het ‘wetenschappelijk wangedrag’ kwamen van de wetenschappelijk directeur van het Instituut Psychologie en van drie naaste collega’s van de voormalig medewerker.</p>
      <p>Een woordvoerster van de universiteit wil om privacyredenen niets zeggen over de identiteit van de voormalige docent. Volgens haar is de medewerker voor de zomer zelf uit dienst getreden.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>