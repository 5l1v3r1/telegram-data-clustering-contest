<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/16-%d0%b3%d0%be%d0%b4%d0%b8%d1%88%d0%bd%d0%b8%d1%8f%d1%82-%d0%b5%d0%bc%d1%80%d0%b0%d1%85-%d1%81%d0%bf%d0%b5%d1%87%d0%b5%d0%bb%d0%b8-%d0%b0%d0%bb%d0%b8%d1%81%d0%b8%d1%8f/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-29T10:48:39+00:00"/>
    <meta property="og:title" content="16-годишният Емрах спечели Алисия"/>
    <meta property="og:description" content="“Душо моя” обедини в тандем Емрах и Алисия. Младият певец отново залага на обща песен, след като дебютира миналата година с хита “По такива си падам” с Емилия."/>
  </head>
  <body>
    <article>
      <h1>16-годишният Емрах спечели Алисия</h1>
      <address><time datetime="2019-11-29T10:48:39+00:00">29 Nov 2019, 10:48</time> by <a rel="author">Signal.bg</a></address>
      <p>“Душо моя” обедини в тандем Емрах и Алисия. Младият певец отново залага на обща песен, след като дебютира миналата година с хита “По такива си падам” с Емилия.</p>
      <p>Само преди месец Емрах предложи на публиката и сингъла “На твое място”, който е колаборация с баща му и негов идол – Тони Стораро. Независимо, че е само на 16 години, изпълнителят успя да привлече вниманието на меломаните още с първия си проект.</p>
      <p>Новият клип “Душо моя” също се радва на голям интерес в официалния канал PlanetaOfficial, а положителните коментари и лайковете изобилстват.</p>
      <p>“Страхотна е песента! Браво на Емрах и на Алисия! Поднесоха ни невероятна песен, която има леко старо звучене, но не отстъпва по нищо на сегашното поп звучене. Клипът е много як.”, “Успех и на двамата, както и на песента. Очаквам да я чуем и на концерта на 3-ти декември в Пловдив!”</p>
      <p>“Много приятна и ритмична песен. Радвам се, че Емрах се развива и продължа да се занимава с музика. Има много приятен глас. Страхотен проект, браво на целия екип!”, “Много хубаво пеете и двамата! Страхотни сте и създадохте една убийствено яка песен!” – пишат някои от феновете.</p>
      <p>Автор на музиката, текста и аранжимента на “Душо моя” е Diamond Beat Production. Режисьор и сценарист на оригиналния видеоклип е Людмил Иларионов – Люси, а оператор на кадрите е Георги Марков.</p>
      <p>Дали Алисия ще се появи на сцената в зала “Колодрума” в Пловдив, за да подкрепи Емрах, ще стане ясно на 3-ти декември на концерта “Планета на 18”.</p>
      <p>
        <a href="https://signal.bg/%d0%bf%d1%80%d0%be%d0%bc%d0%be-%d0%b5%d0%bc%d1%80%d0%b0%d1%85-%d0%b8-%d0%b0%d0%bb%d0%b8%d1%81%d0%b8%d1%8f-%d0%b4%d1%83%d1%88%d0%be-%d0%bc%d0%be%d1%8f/">
          <b>Промо / Емрах и Алисия – Душо моя</b>
        </a>
      </p>
    </article>
  </body>
</html>