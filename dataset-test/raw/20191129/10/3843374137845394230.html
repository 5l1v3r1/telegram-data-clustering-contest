<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/futbols/latvijas_izlase/29112019-lff_arkartas_kongress_ar_balsojumu_par_st"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-29T10:50:38+00:00"/>
    <meta property="og:title" content="Austrijas treneris pēc zaudējuma Rīgā: &quot;Nebijām pelnījuši uzvarēt&quot;(3)"/>
    <meta property="og:description" content="12. decembrī Latvijas Universitātes Akadēmiskā centra Dabas mājā Torņkalnā, Rīgā notiks Latvijas Futbola federācijas (LFF) ārkārtas kongress, kurā paredzēts balsojums par LFF statūtu jaunās redakcijas apstiprināšanu."/>
  </head>
  <body>
    <article>
      <h1>Austrijas treneris pēc zaudējuma Rīgā: "Nebijām pelnījuši uzvarēt"(3)</h1>
      <address>
        <time datetime="2019-11-29T10:50:38+00:00">29 Nov 2019, 10:50</time>
      </address>
      <p>12. decembrī Latvijas Universitātes Akadēmiskā centra Dabas mājā Torņkalnā, Rīgā notiks Latvijas Futbola federācijas (LFF) ārkārtas kongress, kurā paredzēts balsojums par LFF statūtu jaunās redakcijas apstiprināšanu.</p>
      <p>Saskaņā ar LFF statūtu jaunās redakcijas piedāvājumu kongresa turpinājumā pēc statūtu apstiprināšanas plānots organizēt LFF Vēlēšanu komitejas locekļu balsošanu, lai jaunajos statūtos paredzētā komiteja pilnvērtīgi varētu veikt savas funkcijas saistībā ar 2020. gada aprīlī paredzētajām LFF prezidenta un valdes vēlēšanām. LFF Vēlēšanu komitejas locekļu pozīcijām tiek virzīti Inga Kačevska, Mārtiņš Dambergs un Jānis Endelis.</p>
      <p>Saskaņā ar LFF statūtu 19. panta 3. punktu kongresā var piedalīties LFF biedru pārstāvji ar reģistrētām pārstāvības tiesībām (reģistrētas LR Uzņēmumu reģistrā) vai biedru pilnvarotie pārstāvji (delegāti). Katra organizācija (LFF biedrs) var deleģēt dalībai ārkārtas kongresā ne vairāk kā vienu personu.</p>
      <h3>Ārkārtas kongresa darba kārtība:</h3>
      <p>- Kongresa atklāšana;<br/>- Kongresa vadītāja apstiprināšana;<br/>- Oficiālās uzrunas;<br/>- Balsu skaitītāju iecelšana;<br/>- Protokolētāja iecelšana;<br/>- Biedru iecelšana kongresa protokola pārbaudei un apstiprināšanai;<br/>- Darba kārtības apstiprināšana;<br/>- Kongresa reglamenta apstiprināšana;<br/>- Biedru debates;<br/>- Balsojums par LFF jauno statūtu apstiprināšanu;<br/>- Balsojums par LFF Vēlēšanu komitejas apstiprināšanu<br/>- Kongresa slēgšana</p>
      <p>Izmantotie resursi:<br/><a href="https://lff.lv/lff/kongress/">https://lff.lv/lff/kongress/</a></p>
    </article>
  </body>
</html>