<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/barbara-durso-grande-fratello-20-a-rischio/660784/"/>
    <meta property="og:site_name" content="DiLei"/>
    <meta property="article:published_time" content="2019-11-29T10:31:21+00:00"/>
    <meta property="og:title" content="Barbara D’Urso, il Grande Fratello 20 a rischio"/>
    <meta property="og:description" content="Il Grande Fratello 20 condotto da Barbara D’Urso potrebbe non andare in onda nel 2020 come era stato anticipato."/>
  </head>
  <body>
    <article>
      <h1>Barbara D’Urso, il Grande Fratello 20 a rischio</h1>
      <h2>Il Grande Fratello 20 by Barbara D'Urso potrebbe non andare in onda nel 2020</h2>
      <address>
        <time datetime="2019-11-29T10:31:21+00:00">29 Nov 2019, 10:31</time>
      </address>
      <p>Il <i>Grande Fratello 20</i> by <b>D’Urso</b> è a rischio. Secondo alcune indiscrezioni il reality condotto dalla presentatrice partenopea potrebbe non andare in onda <b>nel 2020</b>. Il motivo? Mediaset non saprebbe dove collocare il programma televisivo. Il ritorno di <a href="https://dilei.it/vip/adrian-celentano-difende-ilaria-cucchi-lei-scrive-messaggio/660739/"><i>Adrian</i></a>, lo <b>show di Celentano</b>, ha infatti richiesto alcuni spostamenti nel palinsesto televisivo.</p>
      <p>Il <b>programma del Molleggiato</b>, che continua a registrare ascolti piuttosto deludenti, è tornato in onda<b> dopo la sospensione</b> arrivata lo scorso gennaio. Una decisione che ha causato lo slittamento del <a href="https://dilei.it/vip/adrian-show-sospeso-celentano-torna-al-posto-gf-vip/642037/"><i>Grande Fratello Vip</i></a>, condotto da <b>Alfonso Signorini.</b> La nuova edizione del reality con i personaggi famosi verrà trasmessa a gennaio, ma questo comporterà <b>lo spostamento</b> di altre trasmissioni.</p>
      <p>Prima di tutto <a href="https://dilei.it/vip/alessia-marcuzzi-supera-polemiche-tornera-isola-dei-famosi/612756/"><i>l’Isola dei Famosi,</i></a> condotta da<b> Alessia Marcuzzi,</b> che è stata confermata da Mediaset, nonostante le critiche e gli scandali passati. Non solo: nel 2020 andranno in onda anche <i>Amici, Temptation Island e Temptation Island Vip</i>. Lo spazio rimanente è davvero poco e questo potrebbe mettere a rischio il <i><b>GF</b></i>.</p>
      <p>Qualche mese fa la D’Urso aveva confermato il ritorno del reality, anticipando anche qualche possibile inquilino, come <a href="https://dilei.it/vip/video/denis-dosio-instagram/610464/">Denis Dosio</a>. Da diverso tempo però la conduttrice non parla del programma e non ha più accennato al GF nemmeno durante <i>Domenica Live, Pomeriggio Cinque </i>e <i>Live – Non è la D’Urso</i>.</p>
      <p>La trasmissione potrebbe tornare ad aprile, sfruttando <b>la casa di Cinecittà</b> già occupata dagli inquilini vip oppure a settembre, prima o dopo <a href="https://dilei.it/vip/video/serena-enardu-rivela-dopo-temptation-island-vip-non-sono-stata-bene/647563/">Temptation Island Vip.</a> Per ora non ci sono certezze e i fan continuano a sperare che il reality venga confermato. Nel frattempo a gennaio partirà il nuovo <i>Grande Fratello Vip</i>, il primo condotto da<b> Alfonso Signorini</b> dopo l’addio di Ilary Blasi. Gli opinionisti sono già stati confermati e saranno Wanda Nara e Pupo, mentre il cast del programma resta ancora un mistero.</p>
      <p>“Posso dirvi che sarà un edizione del Grande Fratello davvero Vip – <b>ha anticipato</b> il giornalista -. Ad oggi stiamo ancora lavorando e studiando il cast. Quest’anno le persone ed il pubblico non si chiederanno: Ma chi è questo qui?!”.</p>
      <related>
        <h4>Leggi anche</h4>
        <a href="https://dilei.it/vip/gf-vip-signorini-slitta-andra-in-onda-nel-2020/641957/"/>
        <a href="https://dilei.it/vip/grande-fratello-vip-alfonso-signorini-al-posto-di-marcuzzi-blasi/612010/"/>
        <a href="https://dilei.it/vip/grande-fratello-vip-alfonso-signorini-svelato-quando-iniziera-wanda-nara-pupo-opinionisti/655382/"/>
        <a href="https://dilei.it/vip/video/live-slitta-lunedi-commento-barbara-durso-instagram/646416/"/>
        <a href="https://dilei.it/vip/video/live-non-e-la-durso-cambia-giorno-quando-andra-in-onda/644111/"/>
      </related>
    </article>
  </body>
</html>