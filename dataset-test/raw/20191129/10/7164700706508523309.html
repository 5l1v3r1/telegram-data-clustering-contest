<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_543955/"/>
    <meta property="og:site_name" content="INNnews"/>
    <meta property="article:published_time" content="2019-11-29T10:16:17+00:00"/>
    <meta property="og:title" content="ม.อ.ปัตตานีทำ MOU กับ PATTANI FC"/>
    <meta property="og:description" content="ผู้ช่วยศาสตราจารย์ ดร.ศักรินทร์ ชนประชา หัวหน้าศูนย์พัฒ…"/>
  </head>
  <body>
    <article>
      <h1>ม.อ.ปัตตานีทำ MOU กับ PATTANI FC</h1>
      <h2>มหาวิทยาลัยสงขลานครินทร์ วิทยาเขตปัตตานี ทำข้อตกลงความร่วมมือ กับสโมสรฟุตบอลปัตตานี เอฟซี</h2>
      <address>
        <time datetime="2019-11-29T10:16:17+00:00">29 Nov 2019, 10:16</time>
      </address>
      <p>ผู้ช่วยศาสตราจารย์ ดร.ศักรินทร์ ชนประชา หัวหน้าศูนย์พัฒนากีฬาและสุขภาพ มหาวิทยาลัยสงขลานครินทร์ วิทยาเขตปัตตานี แจ้งว่า ดร.บดินทร์ แวลาเตะ รองอธิการบดีฝ่ายพัฒนานักศึกษา วิทยาเขตปัตตานี ได้ตกลงดำเนินโครงการความร่วมมือ (MOU) ระหว่าง “ศูนย์พัฒนากีฬาและสุขภาพ มหาวิทยาลัยสงขลานครินทร์ วิทยาเขตปัตตานี กับสโมสรฟุตบอลปัตตานี เอฟซี (PATTANI FC)” ซึ่งเป็นสโมสรฟุตบอลอาชีพในประเทศไทย ปัจจุบันเล่นอยู่ในไทยลีก 3 โดยกำหนดทำ MOU ในวันศุกร์ที่ 29 พฤศจิกายน 2562 เวลา 09.00 น. ณ ห้องประชุมสำนักงานอธิการบดี มหาวิทยาลัยสงขลานครินทร์ วิทยาเขตปัตตานี โดยมี ดร.บดินทร์ แวลาเตะ รองอธิการบดีฝ่ายพัฒนานักศึกษา วิทยาเขตปัตตานี และ นายเศรษฐ์ อัลยุฟรี ประธานสโมสรฟุตบอลปัตตานี เอฟซี ร่วมลงนาม</p>
      <figure>
        <img src="https://www.innnews.co.th/wp-content/uploads/2019/11/1575018263455.jpg"/>
      </figure>
      <p>รายงานข่าวแจ้งว่าการลงนามความร่วมมือ (MOU) ระหว่าง “ศูนย์พัฒนากีฬาและสุขภาพ มหาวิทยาลัยสงขลานครินทร์ วิทยาเขตปัตตานี กับสโมสรฟุตบอลปัตตานี เอฟซี” ในครั้งนี้ มีกรอบความร่วมมือในการร่วมกันพัฒนากีฬาฟุตบอลสู่ความเป็นอาชีพ การให้ความช่วยเหลือซึ่งกันและกัน เช่น สนามฝึกซ้อม แฟนคลับนักศึกษา การจัดกิจกรรมในมหาวิทยาลัย การจำหน่ายของที่ระลึก การเปิดโอกาสให้มหาวิทยาลัยเป็นส่วนหนึ่งในการสร้างและพัฒนานักกีฬาฟุตบอลในระดับเยาวชนส่งต่อสโมสรฟุตบอลจังหวัดปัตตานี (PATTANI FC) เพื่อการเป็นนักฟุตบออาชีพ ร่วมถึงเพื่อการ ส่งทีมเข้าร่วมแข่งขันฟุตบอลลีกเยาวชนแห่งชาติ Thailand Youth League U 19 ฤดูกาล 2019-2020 โดยใช้ทีมฟุตบอลของมหาวิทยาลัยสงขลานครินทร์ วิทยาเขตปัตตานี เป็นหลักและเปิดโอกาสให้เยาวชนทั่วไปได้เข้ามามีส่วนร่วม ในการแข่งขันภายใต้ชื่อทีม “สโมสรฟุตบอลปัตตานี เอฟซี U 19” เป็นต้น.</p>
    </article>
  </body>
</html>