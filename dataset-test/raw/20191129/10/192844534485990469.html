<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7967878/"/>
    <meta property="og:site_name" content="Sanook"/>
    <meta property="article:published_time" content="2019-11-29T10:33:28+00:00"/>
    <meta property="og:title" content="&quot;ธนาธร&quot; ยื่นจดหมายลาออก กมธ.งบประมาณ 63 ลั่น &quot;เมื่อเขาไม่ให้อยู่ ขออยู่กับประชาชน&quot;"/>
    <meta property="og:description" content="เมื่อวันที่ 29 พ.ย. เวลา 16.00 น. ที่รัฐสภา นายธนาธร จึงรุ่งเรืองกิจ หัวหน้าพรรคอนาคตใหม่ แถลงข่าวลาออกจากการเป็นที่ปรึกษาคณะกรรมาธิการวิสามัญพิจารณาร่างพ.ร.บ. งบประมาณรายจ่ายประจำปีงบประมาณปี 2563 เพื่อกลับไปอยู่กับพี่น้องประชาชน โดยระบุว่า ในเมื่อพวกเขาไม่ต้องการให้ตนอยู่ในสภา ตนก็จะกลับไปอยู่กับประชาชน "/>
  </head>
  <body>
    <article>
      <h1>"ธนาธร" ยื่นจดหมายลาออก กมธ.งบประมาณ 63 ลั่น "เมื่อเขาไม่ให้อยู่ ขออยู่กับประชาชน"</h1>
      <address><time datetime="2019-11-29T10:33:28+00:00">29 Nov 2019, 10:33</time> by <a rel="author">Panusbodee Prasertpolkrang</a></address>
      <p>เมื่อวันที่ 29 พ.ย. เวลา 16.00 น. ที่รัฐสภา <b>นาย<a href="http://www.sanook.com/news/7967834/">ธนาธร จึงรุ่งเรืองกิจ</a></b> หัวหน้าพรรคอนาคตใหม่ แถลง<a href="https://www.sanook.com/news/">ข่าว</a>ลาออกจากการเป็น<b>ที่ปรึกษาคณะกรรมาธิการวิสามัญพิจารณาร่างพ.ร.บ. งบประมาณรายจ่ายประจำปีงบประมาณปี 2563</b> เพื่อกลับไปอยู่กับพี่น้องประชาชน โดยระบุว่า <b>ในเมื่อพวกเขาไม่ต้องการให้ตนอยู่ในสภา ตนก็จะกลับไปอยู่กับประชาชน</b> </p>
      <p>นายธนาธร ระบุกับสื่อมวลชนว่า ตนได้ยื่นจดหมายลาออกจากตำแหน่งที่ปรึกษาคณะกรรมาธิการวิสามัญพิจารณาร่าง พ.ร.บ. งบประมาณรายจ่ายประจำปีงบประมาณปี 2563 แล้ว มีผลตั้งแต่วันพรุ่งนี้เป็นต้นไป เรื่องนี้ไม่ได้บอกใครก่อน สมาชิกในพรรคก็ทราบพร้อมกันกับทุกคน</p>
      <p>"สู้ต่อครับ ไม่ยอมแพ้ เดินทางต่อ เพียงแต่เปลี่ยนรูปแบบการเดินทางเท่านั้น ไม่จำเป็นต้องเป็น สส. ก็สามารถทำงานเพื่อประชาชนได้ ตั้งพรรคการเมืองมาไม่ได้หวังว่าจะต้องมียศฐา หรือร่ำรวยขึ้น ดังนั้นตำแหน่ง ส.ส. หรือประธานกรรมาธิการ เป็นเพียงประเด็นรอง หน้าที่หลักของตน ก็เพื่อมุ่งสร้างประชาธิปไตยที่เท่าเทียมกัน เพื่อประชาชน "</p>
      <p>ด้าน น.ส.พรรณิการ์ วานิช โฆษกพรรคอนาคตใหม่ ได้โพสต์ภาพจดหมายลาออกของนายธนาธร ผ่านทางทวิตเตอร์ส่วนตัว พร้อมระบุว่า "จดหมายลาออกจากกมธ.งบประมาณ ของธนาธร “เมื่อพวกเขาไม่ต้องการให้ข้าพเจ้าเข้าสภา ข้าพเจ้าขออยู่กับประชาชน” <a href="https://twitter.com/hashtag/%E0%B8%AD%E0%B8%99%E0%B8%B2%E0%B8%84%E0%B8%95%E0%B9%83%E0%B8%AB%E0%B8%A1%E0%B9%88?src=hashtag_click">#อนาคตใหม่</a> "</p>
      <figure>
        <img src="https://s.isanook.com/ns/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL25zLzAvdWQvMTU5My83OTY3ODc4L2VraC14bmZ1NGFheXlzcS5qcGc=.jpg"/>
      </figure>
    </article>
  </body>
</html>