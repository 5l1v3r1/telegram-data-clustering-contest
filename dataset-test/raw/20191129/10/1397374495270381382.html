<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/gabigol-odlazi-ali-flamengo-dovodi-jos-vecu-zvezdu-stopere-ceka-rat-394038.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T10:36:00+00:00"/>
    <meta property="og:title" content="Gabigol odlazi, ali Flamengo dovodi još veću zvezdu, štopere čeka rat!"/>
    <meta property="og:description" content="Ako se &quot;anfan teribl&quot; vrati u domovinu, biće to jedna od poslastica u Brazilu. Šta se dešava sa Gabrijelom Barbosom?"/>
  </head>
  <body>
    <article>
      <h1>Gabigol odlazi, ali Flamengo dovodi još veću zvezdu, štopere čeka rat!</h1>
      <h2>Ako se "anfan teribl" vrati u domovinu, biće to jedna od poslastica u Brazilu. Šta se dešava sa Gabrijelom Barbosom?</h2>
      <address><time datetime="2019-11-29T10:36:00+00:00">29 Nov 2019, 10:36</time> by <a rel="author">Vladimir Stojanović</a></address>
      <p>Gabrijel Barbosa je obeležio sezonu ne samo u brazilskom fudbalu, već u Južnoj Americi, Flamengo je prvi put od 1981. kada ih je predvodio Ziko, osvojio Kopa Libertadores. Uzeli su i brazilsku titulu, pa su "rubro-negra" na sedmom nebu.<br/><br/>"Gabigol" ipak neće ostati u klubu, iako ga navijači mole da to učini, stvari ne zavise od njega.<br/><br/>Naime, Brazilac je pozajmljeni igrač Intera koji ne računa na njega, ali ga neće prodati za mali novac. Odigrao je samo 183 minuta za Italijane, dao jedan gol. Ovaj sjajni napadač je posle toga otišaou Benfiku gde je odigrao jedan meč, a onda se ponovo rodio u domovini, 26 utakmica u ligi 22 gola, ukupno je za Flamengo dao 40 golova u 54 meča.<br/><br/>No, Marota je ponovio da ga Inter ne želi, hoće da ga prodaju, da vrate uloženih 30 miliona evra, ali Flamengo nudi samo 15.<br/><i><br/>"Nemamo više novca",</i> rekao je predsednik Brazilaca, pa će Gabigol na zimu morati verovatno da se vrati u Evropu. On gleda ka Španiji, pominjana je Sevilja, sigurno je da ne može da računa na top klubove, ali ima ponude iz PL, još letos ga je želeo Vest Hem.<br/><br/>Flamengo je našao zamenu, u pitanju je Dijego Košta. On bi trebalo da se vrati u domovinu posle mnogo godina vojevanja u Evropi. Napadač Atletika je daleko od nekadašnje forme, povreda leđa ga je sprečila da napravi "bis" u Madridu nakon povratka iz Čelsija.<br/><br/>Izgleda da je Simeone izgubio strpljenje, ali Košta nije jeftin. Felipe Luis koji je sa Koštom igrao u Čelsiju i Atletiku je angažovan kao pregovarač, videćemo šta će od svega biti i može li Flamengo da dobije iskusnog napadača po "diskontnoj ceni".</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/sramno-rasizam-u-ligi-sampiona-394003.html"/>
        <a href="https://www.sportske.net/vest/transferi/strah-u-milanu-kapiten-uskoro-u-primeri-393987.html"/>
        <a href="https://www.sportske.net/vest/medjunarodni-fudbal/veliki-povratak-dejana-stankovica-393978.html"/>
        <a href="https://www.sportske.net/vest/medjunarodni-fudbal/ls-barsa-ide-dalje-napoli-zna-sa-liverpulom-drama-u-lajpcigu-velika-pobeda-za-inter-393930.html"/>
        <a href="https://www.sportske.net/vest/medjunarodni-fudbal/ls-sastavi-barsine-muke-sa-odbranom-klop-odmara-jednog-od-kljucnih-igraca-maksimovic-startuje-na-enfildu-393919.html"/>
      </related>
    </article>
  </body>
</html>