<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/educatoare-iasi-gradinita-328347.html"/>
    <meta property="og:site_name" content="Observator"/>
    <meta property="article:published_time" content="2019-11-29T10:09:00+00:00"/>
    <meta property="og:title" content="O tânără educatoare din Iaşi a încercat să-şi pună capăt zilelor în grădiniţă"/>
    <meta property="og:description" content="Scene de groază, zilele trecute, în Grădinița cu Program Prelungit nr. 24 din Iaşi, după ce o educatoare a încercat să-şi ia viaţa pe holul instituției."/>
  </head>
  <body>
    <article>
      <h1>O tânără educatoare din Iaşi a încercat să-şi pună capăt zilelor în grădiniţă</h1>
      <address><time datetime="2019-11-29T10:09:00+00:00">29 Nov 2019, 10:09</time> by <a rel="author">Veronica Micu</a></address>
      <p>
        <b>
          <b>Scene de groază, zilele trecute, în Grădinița cu Program Prelungit nr. 24 din Iaşi, după ce o educatoare a încercat să-şi ia viaţa pe holul instituției.</b>
        </b>
      </p>
      <p><b>Actualizare:</b> Directoarea grădiniţei a declarat pentru Observator că toată povestea este o exagerare şi că, de fapt, educatoarea s-a zgâriat cu o forfecuță de plastic pentru copii.</p>
      <p>Mai mult, femeia susţine că la mijloc este o campanie de denigrare din partea administratoarei, care, de la începutul anului, face presiuni și, deși greșește mult, amenință pe toată lumea cu politia și cu instanţa.</p>
      <p>Potrivit directoarei, educatoarea făcea parte din comisia de reevaluare a dosarului privind raportul de activitate a administratorei. </p>
      <p><i>"Educatoarea a cedat și nu a mai putut și a făcut un soi de atac de panică cu forfecuță in mana. Nu era nici un copil in grădiniță, pentru că era cerc pedagogic când s-a întâmplat"</i>, a mai spus directoarea grădiniţei.</p>
      <p>...................</p>
      <p>Tânăra de 29 de ani ar fi comis gestul teribil, din cauza presiunilor la care a fost supusă în urma unui conflict izbucnit între conducere și angajate. </p>
      <p>Din fericire, asistenta medicală din cadrul grădiniței a reușit să îi smulgă din mâini educatoarei foarfecele și să îi acorde primele îngrijiri. </p>
      <p>Autoritățile au fost anunțate despre incident la 112, la fața locului deplasându-se un echipaj de Ambulanță, dar și un echipaj de Poliție. </p>
      <p>Oamenii legii au audiat mai multe persoane, pentru a afla ce anume a împins-o pe tânără să vrea să-şi pună capăt zilelor.</p>
      <p>Mai multe detalii despre acest caz, citiţi <a href="https://www.bzi.ro/exclusiv-gradinita-groazei-de-la-iasi-o-tanara-educatoare-si-a-taiat-venele-printre-copii-ce-a-adus-o-in-pragul-sinuciderii-3825545">aici</a>.</p>
    </article>
  </body>
</html>