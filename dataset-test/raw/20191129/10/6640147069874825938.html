<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-contenuti-gratuiti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-29T10:43:00+00:00"/>
    <meta property="og:title" content="Red Dead Redemption 2: Rockstar rilascia dei contenuti gratuiti | Game Division"/>
    <meta property="og:description" content="Rockstar Games ha rilasciato un pacchetto di contenuti gratuito per Red Dead Redemption 2, riscattabile da tutti i giocatori PC."/>
  </head>
  <body>
    <article>
      <h1>Red Dead Redemption 2: Rockstar rilascia dei contenuti gratuiti | Game Division</h1>
      <address>
        <time datetime="2019-11-29T10:43:00+00:00">29 Nov 2019, 10:43</time>
      </address>
      <p>Rockstar Games ha rilasciato diversi contenuti gratuiti facenti parte di un pacchetto disponibile per tutti i giocatori<b> PC di Red Dead Redemption 2</b>. La compagnia statunitense ha annunciato sul proprio blog ufficiale, che tutti i giocatori di Red Dead Redemption 2 riceveranno un pacchetto a titolo completamente gratuito pieno di roba da utilizzare all’interno di Red Dead Online.</p>
      <p>Sarà disponibile per i giocatori il <b>Prieto Poncho</b>, che si potrà trovare nel guardaroba del campo o in qualsiasi negozio di abbigliamento. I giocatori riceveranno anche una variante gratuita del nuovissimo Marino Bandolier, e un nuovo pacchetto gratuito verrà<b> rilasciato nel prossimo aggiornamento</b> di Red Dead Online che arriverà su PC, Stadia, PlayStation 4 e Xbox One a dicembre.</p>
      <figure>
        <img src="https://www.tomshw.it/images/images/2019/05/red-dead-online-32560.768x432.jpg"/>
      </figure>
      <p>Leggi anche: <a href="https://www.tomshw.it/videogioco/to-the-moon-3-impostor-factory-trailer/">To The Moon 3 Impostor Factory: annunciato con un trailer</a></p>
      <p>entrando nello specifico, i <b>contenuti presenti all’interno del pacchetto</b> sono i seguenti:</p>
      <ul>
        <li>100 Munizioni per la Revolver</li>
        <li>100 Munizioni per la  Pistola</li>
        <li>100 Munizioni per il Fucile Automatico</li>
        <li>100 Munizioni per il Fucile</li>
        <li>100 Munizioni per il Fucile a Pompa</li>
        <li>20 Munizioni incendiarie per il Fucile</li>
        <li>20 Frecce infuocate</li>
        <li>20 Coltelli da Lancio avvelenati</li>
        <li>20 Molotov</li>
        <li>10 Tonici miracolosi potenti</li>
        <li>3 Horse Reviver</li>
        <li>10 Minty Big Game</li>
        <li>20 Fagioli cotti</li>
      </ul>
      <p>Gli sviluppatori hanno inoltre confermato di aver risolto la stragrande maggioranza dei problemi di prestazioni della versione PC del gioco, ma che allo stesso tempo continueranno a lavorare per affrontare eventuali problemi persistenti che si andranno a rivelare nel futuro. <b>Avete già riscattato il pacchetto di contenuti gratuito messo a disposizione da Rockstar?</b></p>
      <blockquote>Un nuovo pacchetto di contenuti gratuito è in arrivo anche su PlayStation 4, fatti trovare pronto a riceverlo acquistando Red Dead Redemption 2 su Amazon a <a href="https://toms.it/fpopU">questo indirizzo</a>.</blockquote>
    </article>
  </body>
</html>