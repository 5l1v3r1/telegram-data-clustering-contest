<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/shopping-news/black-friday-le-offerte-piu-convenienti-di-oggi-e-gli-sconti-da-non-perdere/"/>
    <meta property="og:site_name" content="fanpage.it"/>
    <meta property="article:published_time" content="2019-11-29T10:37:18+00:00"/>
    <meta property="og:title" content="Black Friday: le offerte più convenienti di oggi e gli sconti da non perdere"/>
    <meta property="og:description" content="Il Black Friday, nato in America e portato in Italia da Amazon, è cominciato. Dai must have hi-tech ai regali di Natale, passando per viaggi, abbigliamento e sport, ecco quali sono gli sconti più interessanti su Amazon e sugli altri store online in tutte le categorie, per trovare l'offerta migliore e dare il via allo shopping."/>
  </head>
  <body>
    <article>
      <h1>Black Friday: le offerte più convenienti di oggi e gli sconti da non perdere</h1>
      <h2>Il Black Friday, nato in America e portato in Italia da Amazon, è cominciato. Dai must have hi-tech ai regali di Natale, passando per viaggi, abbigliamento e sport, ecco quali sono gli sconti più interessanti su Amazon e sugli altri store online in tutte le categorie, per trovare l’offerta migliore e dare il via allo shopping.</h2>
      <address><time datetime="2019-11-29T10:37:18+00:00">29 Nov 2019, 10:37</time> by <a rel="author" href="https://www.fanpage.it/author/sdirosa/" target="_blank">Quale Compro Team</a></address>
      <p><b>Il Black Friday è oggi</b>: fino a mezzanotte i negozi e gli store online, <b>Amazon in primis</b>, propongono sconti convenienti su tante categorie di prodotti. La febbre da acquisti è iniziata già alcuni giorni fa, con l'inizio delle Black Week o dei Black Weekend, soprattutto per quanto riguarda le grandi catene di negozi online. È oggi, però, che ci sono gli sconti migliori, quindi non è una sorpresa se tantissimi utenti cercano le offerte più convenienti tra le tante disponibili. Alcuni siti propongono sconti solo per il <b>venerdì nero</b>, ma la maggior parte allunga il periodo delle offerte fino a lunedì prossimo, quando ci sarà il Cyber Monday.</p>
      <p>Nonostante la varietà dei siti su cui è possibile trovare offerte, parlare di Black Friday vuol dire quasi sempre parlare delle <b>offerte su Amazon.</b> L'e-commerce più famoso al mondo, che ha portato in Italia il venerdì nero, si è preparato all'evento con una settimana di sconti. Tra le categorie, oltre all'elettronica e alla <b>tecnologia</b>, gli utenti sono alla ricerca di offerte su <b>abbigliamento</b>, viaggi, <b>elettrodomestici</b> per la casa, prodotti di <b>bellezza</b>. Spazio anche alle <b>idee regalo</b> per anticiparsi sui doni natalizi. Ma ci sono molti sconti anche su altri siti, come Mediaworld, Unieuro e Trony.</p>
      <p>Come sempre accade nel caso di questi eventi, non tutti gli sconti sono reali, quindi il consiglio è di utilizzare sempre un <b>comparatore di prezzi</b>. Grazie ai comparatori, è possibile valutare lo storico delle oscillazioni del costo per i prodotti desiderati. In questo modo si potrà capire se lo sconto è effettivamente conveniente o se è meglio aspettare.</p>
      <p>In questo articolo abbiamo evidenziato <b>le offerte più convenienti</b> controllando lo storico dei prezzi: così facendo, ci siamo accertati che le percentuali di sconto siano effettivamente interessanti. Ecco quali sono le offerte e gli sconti da non perdere oggi, <b>su Amazon</b> e sugli altri store.</p>
      <h3>Le offerte del Black Friday su Amazon</h3>
      <p>Amazon è il principale e-commerce su cui si svolge il Black Friday: leader mondiale nella vendita di prodotti e servizi, il colosso fondato da <b>Jeff Bezos</b> ha lanciato una serie di sconti interessanti su tutte le categorie in occasione del venerdì nero. Vediamo quali.</p>
      <h4>Elettronica e tecnologia</h4>
      <p>Tra i migliori sconti di elettronica, continuano a regnare i <b>dispositivi Amazon Echo</b>, primo in assoluto Amazon Echo Dot 3a generazione, al 67% di sconto, che raggiunge il prezzo più basso della storia del prodotto (19,99 invece di 59,99 euro). Tra gli <b>smartphone</b>, salta all’occhio il Huawei P30 Pro, con ben 350 euro di sconto, nella versione da 128 GB (colore Sunrise), raggiungendo il prezzo più basso della storia di questo modello.</p>
      <p>Chi è alla ricerca di un dispositivo per poter guardare Netflix in TV, può optare per il <b>FireStick di Amazon</b>, che è stato anche il prodotto più acquistato allo scorso Prime Day di luglio: il prodotto è scontato del 38% e comprende anche un telecomando vocale che integra Alexa.</p>
      <p>Per quanto riguarda i <b>monitor per PC</b>, ci sono offerte interessanti sui modelli Samsung, proposti con sconti che arrivano al 62%, ma anche su alcuni schermi targati Asus e Lenovo. Quelli che non hanno mai abbastanza memoria per immagazzinare tutti i loro contenuti possono approfittare delle offerte su <b>Hard disk e SSD</b>, con sconti fino al 62% su moltissimi prodotti. Offerte interessanti sono anche quelle sui notebook, soprattutto quella su Microsoft Surface Pro 6, il celebre tablet convertibile proposto con il 36% di sconto.</p>
      <p>Gli appassionati di <b>videogiochi</b> saranno infine felici di sapere che su Amazon solo per oggi c'è la Xbox One All Digital Edition a poco più di cento euro: si tratta della versione della console targata Microsoft che permetterà di giocare soltanto con giochi acquistati dallo store online. In regalo con la console ci sono già 3 giochi, oltre a un mese di Xbox Live Gold.</p>
      <h4>Abbigliamento e accessori</h4>
      <p>Anche il settore abbigliamento e moda propone tante offerte accattivanti: la linea <b>Amazon Moda</b> propone tanti capi d'abbigliamento al 50% di sconto, soprattutto maglioni e cappotti. E se state cercando i nuovi modelli delle sneakers uomo, troverete i grandi brand, come Diadora e Adidas, scontati fino al 30%.  Tra le scarpe sportive in offerta su Amazon, segnaliamo le <b>Vans Ward Hi Canvas Donna</b>, o le <b>Diadora L Low Waxed</b> bianche, uno dei modelli più venduti sugli store online.</p>
      <p><b>Non mancano le borse in promozione sullo store di Amazon </b>e, tra i tanti modelli in offerta, troviamo <b>borse in pelle</b>, <b>a tracolla</b>, <b>vintage</b> o addirittura <b>borse ventiquattrore</b> per professionisti e manager.</p>
      <h4>Elettrodomestici per la casa</h4>
      <p>Tra le offerte su Amazon per gli elettrodomestici per la casa ci sono molti sconti interessanti. Iniziamo dai prodotti per la <b>pulizia domestica</b>: scope a vapore, lavapavimenti, robot aspirapolvere e aspirabriciole. Tra gli sconti più convenienti del Black Friday su Amazon in questa categoria c'è la pistola a vapore Hoover con il 70% di sconto, con un'autonomia di 20 minuti e una capacità di 370 ml, perfetta per igienizzare gli spazi della casa e in particolare divani e tessuti.</p>
      <p>Chi è alla ricerca di un buon modello di <b>lavapavimenti</b> potrà acquistare a prezzo scontato il modello SteamPower di Rowenta, disponibile al 55% in meno rispetto al prezzo di listino. Se cercate delle<b> scope elettriche</b> di qualità, magari senza sacco per evitare le operazioni di manutenzione e l'acquisto dei ricambi, è possibile acquistare il modello Syrene di Hoover, in vendita con il 54% di sconto. Dulcis in fundo l'aspirabriciole ricaricabile Black+Decker con il 49% di sconto, perfetto per chi ama sgranocchiare patatine sul divano.</p>
      <p>Per quanto riguarda la categoria degli <b>elettrodomestici e articoli per la cucina</b>, ce n'è per tutti i gusti, dagli spillatori di birra agli estrattori, passando per macchine sottovuoto e robot da cucina top di gamma. Iniziamo proprio presentando lo sconto del 49% sulla cooking machine Kenwood Cooking Chef Gourmet, tra le migliori della sua categoria e raramente proposta con uno sconto così consistente.</p>
      <p>Per chi preferisce le <b>planetarie</b> alle cooking machine, sempre Kenwood propone il 45% di sconto sul suo modello con 1000W di potenza. Anche Moulinex, un'istituzione nel settore degli elettrodomestici da cucina, offre il 40% di sconto sulle sue pentole elettriche, per chi non sa mai cosa cucinare (sono già programmate circa 100 ricette).</p>
      <p>Chi vuole tenersi in forma e cerca un'alternativa alla frutta e verdura da mangiare potrà approfittare del 55% di sconto sull'estrattore di succo Viva Collection di Philips, molto facile da pulire (e quindi molto comodo da utilizzare). Se non ve ne frega niente della linea e cercate un nuovo arrivato nella vostra cucina, non possiamo che consigliarvi lo spillatore di birra PerfectDraft di Philips, in offerta con il 57% di sconto.</p>
      <h4>Prodotti di bellezza e cura della persona</h4>
      <p>Tra le offerte su prodotti di bellezza e cura della persona, ci sono tantissimi marchi top di gamma con sconti interessanti su store Amazon. Per quanto riguarda la <b>cura della persona</b>, si distingue Braun, con la linea Silk-épil fino al 60% di sconto e la linea Silk-expert con dispositivi di depilazione a luce pulsata fino al 50% di sconto. Ma non solo prodotti femminili. Infatti, sullo store Braun, sono attivi sconti fino al 60% anche su rasoi, regolabarba e kit completi.</p>
      <p>Oltre ai prodotti di depilazione ed depilazione, tra gli sconti più alti del giorno ci sono anche gli <b>spazzolini elettrici Oral-B</b>, con modelli top di gamma fino al 63% di sconto. Tra questi, si distingue il modello Smart 4 4500, con 5 modalità di utilizzo, 2 testine e una custodia da viaggio, acquistabile al prezzo più basso di sempre su Amazon: 49,99 euro.</p>
      <p>Nella categoria bellezza, invece, si distinguono i prodotti GD Limited edition, con sconti inediti fino al 36%. Il più alto di tutti e quello sulla Piastra GHD gold professional style, per la prima volta con 85 euro di sconto su Amazon.</p>
      <h3>Le offerte del Black Friday sugli altri siti</h3>
      <p>Nonostante Amazon sia tra gli store che offrono il maggior numero di offerte convenienti su moltissime categorie, ci sono tanti altri siti che propongono sconti interessanti su diverse tipologie di prodotti.</p>
      <p>Chi è alla ricerca di offerte tecnologiche potrà dare un'occhiata anche al sito di <b>Unieuro</b>, dove è attivo l'Addams Black Friday con sconti interessanti su tanti prodotti tecnologici; anche <b>Mediaworld</b> propone una lista di prodotti scontati, tra cui ci sono alcuni iMac di Apple, TV Ultra HD e console da gaming. <b>Trony</b> propone il suo volantino per il Black Friday, con sconti fino al 50%, e così anche Euronics.</p>
      <p>Per quanto riguarda l'abbigliamento e gli accessori, invece, su <b>Asos</b> c'è il 25% su tutto il magazzino utilizzando un codice sconto; <b>Zara</b> propone invece il 40% di sconto su una selezione di articoli, mentre <b>H&amp;M</b> e <b>Stradivarius</b> offrono il 20% di sconto su tutto il carrello.</p>
      <p>Interessanti anche le offerte disponibili sui viaggi, con <b>Ryanair</b> in prima fila: all'interno del sito è possibile trovare una serie di voli a partire da 7€. Ci sono moltissime tratte disponibili, ma chiaramente alcuni aeroporti sono più avvantaggiati di altri (se siete di Bologna, però, potete scegliere di andare praticamente ovunque). <b>Booking</b> partecipa al Black Friday con una lista di offerte presenti in una pagina dedicata al venerdì nero, mentre <b>Expedia</b> offre uno sconto del 60%, ma solo su una selezione di hotel (quindi non ci sono voli in offerta). Oltre a questo sconto, è possibile utilizzare un coupon per ricevere un ulteriore sconto del 10% sul carrello.</p>
      <p>Parlare di bellezza e cura del sè vuol dire parlare anche di <b>Sephora</b>, la catena di negozi presente in tutto il mondo, che rivende i migliori marchi di make up, skincare e fragranze e offre degli sconti interessanti anche sui prodotti Sephora Collections. Già da stanotte il sito ha dato qualche problema, causato dalla quantità di utenti che lo hanno raggiunto contemporaneamente: utilizzando un codice sconto, infatti, solo per oggi sarà possibile usufruire del 20% su tutti i prodotti e il 25% sugli articoli SephoraCollection.</p>
      <p>Anche i <b>club calcistici</b> stanno proponendo degli sconti: è il caso di Inter, Juve e Roma che offrono riduzioni sia sui prezzi dei biglietti per specifiche partite che sugli articoli di merchandising presenti negli store ufficiali.</p>
    </article>
  </body>
</html>