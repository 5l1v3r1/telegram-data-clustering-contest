<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Liverpool/liverpoyl-ayksanei-th-xwrhtikothta-toy-anfilnt.5648250.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T10:08:00+00:00"/>
    <meta property="og:title" content="Λίβερπουλ: Αυξάνει τη χωρητικότητα του Άνφιλντ"/>
    <meta property="og:description" content="Η Λίβερπουλ σχεδιάζει να ανακατασκευάσει το Άνφιλντ και να αυξήσει τη χωρητικότητα του γηπέδου, που αναμένεται να κοστίσει κοντά στα 70 εκατομμύρια ευρώ."/>
  </head>
  <body>
    <article>
      <h1>Λίβερπουλ: Αυξάνει τη χωρητικότητα του Άνφιλντ</h1>
      <h2>Η Λίβερπουλ σχεδιάζει να ανακατασκευάσει το Άνφιλντ και να αυξήσει τη χωρητικότητα του γηπέδου, που αναμένεται να κοστίσει κοντά στα 70 εκατομμύρια ευρώ.</h2>
      <address><time datetime="2019-11-29T10:08:00+00:00">29 Nov 2019, 10:08</time> by <a rel="author">Sport24.gr</a></address>
      <p>Η <a href="https://www.sport24.gr/football/omades/Liverpool/">Λίβερπουλ</a> έχει στα σκαριά ένα σχέδιο για την ανακατασκευή του Άνφιλντ και την αύξηση της χωρητικότητας του γηπέδου κατά επτά χιλιάδες θέσεις, αφού από τις 54.074 θέλει να πάει στις 61.000.</p>
      <p>Σύμφωνα με την <a href="https://www.independent.co.uk/sport/football/premier-league/liverpool-anfield-road-end-stadium-new-redevelopment-plan-latest-pictures-a9225316.html">Independent</a> το συνολικό πλάνο της ανακατασκευής θα κοστίσει περίπου 70 εκατομμύρια ευρώ. Βέβαια για να προχωρήσει το έργο θα πρέπει να ξεπεραστούν κάποια προβλήματα, ενώ χρειάζεται να υπάρξει βεβαιότητα σχετικά με κάποιους βασικούς παράγοντες.</p>
      <p>Πρώτον, η Λίβερπουλ θα πρέπει να καταλήξει σε συμφωνία με τους κατοίκους της περιοχής, τις επιχειρήσεις και τις κοινοτικές ομάδες αφού το έργο θα επηρεάσει ένα μέρος της πόλης.</p>
      <p>Ο δεύτερος παράγοντας έχει να κάνει με το οικονομικό σκέλος αφού θα χρειαστεί ένα σωστό μοντέλο έτσι ώστε να είναι βιώσιμη η επένδυση για τη Λίβερπουλ στο μέλλον.</p>
      <p>Ο επικεφαλής του έργου, Άντι Χιούγκς δήλωσε πρόσφατα: <i>"Δουλεύουμε πάνω στη δημιουργία ενός νέου μέρους στις εξέδρες του Άνφιλντ χωρητικότητας 7.000 θέσεων".</i></p>
      <p>Τον Φεβρουάριο του 2020, θα είναι διαθέσιμα τα λεπτομερή σχέδια, ενώ η ανάπτυξη του Άνφίλντ θα το κατατάξει ως το τέταρτο μεγαλύτερο γήπεδο της Αγγλίας πίσω από το Όλντ Τράφορντ της <a href="https://www.sport24.gr/football/omades/ManchesterUtd/">Μάντσεστερ Γιουνάιτεντ</a>, το Γουέμπλεϊ και το νέο στάδιο της <a href="https://www.sport24.gr/football/omades/totenam/">Τότεναμ</a>.</p>
      <p><b>Photo Credits</b>: AP / Jon Super</p>
    </article>
  </body>
</html>