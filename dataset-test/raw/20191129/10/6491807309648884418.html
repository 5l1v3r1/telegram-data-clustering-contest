<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/obshchestvo/blgari-atakuvat-cherniya-petk-v-grciya"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-29T10:21:02+00:00"/>
    <meta property="og:title" content="Българи атакуват Черния петък в Гърция"/>
    <meta property="og:description" content="Българи масово атакуват магазините в Гърция, заинтригувани от намаленията на &quot;Черния петък&quot;, предаде БНР.  Търговците в южната ни съседка привличат клиентите днес с щедри отстъпки, които за много от стоките достигат 70% от цената, а пред много от магазините има дълги опашки от сутринта."/>
  </head>
  <body>
    <article>
      <h1>Българи атакуват Черния петък в Гърция</h1>
      <address>
        <time datetime="2019-11-29T10:21:02+00:00">29 Nov 2019, 10:21</time>
      </address>
      <p>Българи масово атакуват магазините в Гърция, заинтригувани от намаленията на "Черния петък", предаде БНР.  Търговците в южната ни съседка привличат клиентите днес с щедри отстъпки, които за много от стоките достигат 70% от цената, а пред много от магазините има дълги опашки от сутринта.</p>
      <p>Българите смятат, че на гръцкия пазар марковите стоки са оригинални и затова пристигат на шопинг туризъм предимно в Северна Гърция.</p>
      <p>Български автобуси и леки автомобили има пред големите молове , където се предлагат разнообразни продукти. Сънародниците ни купуват предимно бяла техника, електроника, облекла и обувки. Много от българите са отскочили само за няколко часа до южната ни съседка днес единствено с тази цел. Някои от тях споделят, че предварително са се запознали с реалните цени на търсените от тях стоки.</p>
      <p>Специалистите съветват да се пазарува разумно в рамките на възможностите и да се внимава с офертите, които изглеждат нереални.</p>
    </article>
  </body>
</html>