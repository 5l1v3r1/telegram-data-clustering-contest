<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mondomobileweb.it/164489-iliad-nessuna-nuova-offerta-per-il-black-friday-ma-novita-per-apple-iphone-e-simbox-unieuro/"/>
    <meta property="og:site_name" content="MondoMobileWeb.it | Telefonia | Offerte | Risparmio"/>
    <meta property="article:published_time" content="2019-11-29T10:59:51+00:00"/>
    <meta property="og:title" content="Iliad: nessuna nuova offerta per il Black Friday, ma novità per Apple iPhone e Simbox Unieuro"/>
    <meta property="og:description" content="In pieno Black Friday, iliad ha deciso di mantenere invariate le sue offerte con qualche novità in altri ambiti"/>
  </head>
  <body>
    <article>
      <h1>Iliad: nessuna nuova offerta per il Black Friday, ma novità per Apple iPhone e Simbox Unieuro</h1>
      <address>
        <time datetime="2019-11-29T10:59:51+00:00">29 Nov 2019, 10:59</time>
      </address>
      <p>In pieno <a href="https://www.mondomobileweb.it/164433-black-friday-2019-sconti-smartphone-tecnologia-catene-elettronica/"><b>Black Friday</b></a>, al contrario della maggior parte di operatori telefonici con offerte e promozioni dedicate all’evento mediatico commerciale, <b>iliad</b> ha deciso di mantenere <b>invariate le sue offerte </b>con qualche novità in altri ambiti.</p>
      <figure>
        <img src="https://www.mondomobileweb.it/wp-content/uploads/2019/11/Black-Friday_mmw_evidenza.png"/>
      </figure>
      <p><a href="https://www.mondomobileweb.it/130954-iliad-rivoluzionaria-anche-nel-black-friday/">Come l’anno scorso</a>, dunque,<b> iliad</b> ha scelto, anche quest’anno, di rimanere <b>estraneo</b> all’evento del <b>Black Friday</b>, continuando a proporre le sue offerte<b> Giga 50, Giga 40</b> e <b>Voce</b> allo stesso prezzo di partenza.</p>
      <p>In particolare, le offerte iliad prevedono tutte minuti e SMS illimitati verso tutti i numeri di rete fissa e mobile nazionale con la differenza che <b>iliad Giga 50 <a href="http://bit.ly/Iliad50Giga">(ecco il link diretto)</a></b>, al costo di <b>7,99 euro</b> al mese, offre 50 Giga di traffico dati 4G; <b>iliad Giga 40, </b>con <b>6,99 euro </b>al mese, offre 40 Giga e <b>iliad Voce <a href="http://bit.ly/IliadVoce">(ecco il link diretto)</a></b>, al costo di <b>4,99 euro </b>al mese, offre 40 Mega. In più, esclusivamente le offerte della gamma<b> Giga </b>prevedono anche <b>minuti illimitati verso fissi e mobili internazionali</b> (<a href="https://www.mondomobileweb.it/163010-iliad-tutti-i-dettagli-delle-offerte-tariffarie-giga-40-giga-50-e-voce-da-499-euro-al-mese/">oltre 60 destinazioni, verso fissi in Europa e fissi e mobili in USA, Canada</a>).</p>
      <p>Le offerte sono attivabili da tutti i <b>nuovi clienti</b>, con o senza contestuale richiesta di portabilità, dato che ancora non risulta possibile il <b>cambio offerta</b> per i già clienti. Si tratta di <b>offerte standard</b>, disponibili <b>indipendentemente </b>dal gestore di provenienza, al contrario delle offerte <b>operator attack</b> proposte dalla concorrenza.</p>
      <p>   </p>
      <p>Quanto fatto da iliad, risulta essere in linea con la sua idea di proporsi <b>rivoluzionario</b> e in <b>controtendenza</b> rispetto agli altri operatori telefonici con offerte chiare, semplici e trasparenti. Nonostante ciò, nella settimana del <b>Black Friday</b>, si è assistito a qualche novità in casa iliad.</p>
      <figure>
        <img src="https://www.mondomobileweb.it/wp-content/uploads/2019/11/iliad-Apple-iPhone-2.png"/>
      </figure>
      <p>Primo fra tutte, il ritorno online dell’<b>Apple iPhone 11 Pro Max</b>, <a href="https://www.mondomobileweb.it/162799-iphone-11-pro-ritorna-disponibile-su-negozio-online-di-iliad/">indisponibile da diverse settimane</a>. In questo modo, dopo molto tempo, nello store online di iliad, <b>risultano disponibili tutti gli iPhone</b> proposti dall’operatore, se pur non in tutte le colorazioni e tagli di memoria.</p>
      <p>Attualmente, infatti, risultano disponibili l’<b>iPhone 11 Pro Max 64GB </b>(colore <i>Grigio Siderale</i>), l’<b>iPhone 11 Pro 64GB </b>(colore <i>Verde Notte</i>), l’<b>iPhone 11 64GB </b>(colori <i>Nero, Rosso, Viola, Verde</i>) e <b>128GB, </b>nell’unico colore <i>Nero, </i>insieme ai vecchi modelli <b>iPhone XS 64GB </b>(colore <i>Grigio Siderale</i>) e l’<b>iPhone XR 64GB</b> (colore <i>Nero</i> e <i>Bianco)</i>. Continuano, ad essere indisponibili, almeno per il momento, gli stessi iPhone, in diverse colorazioni, oltre all’<b>iPhone </b><b>XR 128GB.</b></p>
      <p>Ecco i prezzi per gli <b>Apple iPhone disponibili al momento</b> per l’acquisto sul sito ufficiale dell’operatore:</p>
      <ul>
        <li><b><a href="https://www.mondomobileweb.it/158305-iliad-preordine-apple-iphone-11-anche-a-rate/">iPhone 11 64GB</a>: </b>30 rate mensili da <b>21 euro </b>con un anticipo di 169 euro oppure <b>799 euro </b>in un’unica soluzione;</li>
        <li><b><a href="https://www.mondomobileweb.it/158305-iliad-preordine-apple-iphone-11-anche-a-rate/">iPhone 11 128GB</a>: </b>30 rate mensili da <b>23 euro </b>con un anticipo di 189 euro oppure <b>879 euro </b>in un’unica soluzione;</li>
        <li><b><a href="https://www.mondomobileweb.it/158305-iliad-preordine-apple-iphone-11-anche-a-rate/">iPhone 11 Pro 64GB</a></b>: 30 rate mensili da <b>31 euro </b>con un anticipo di 249 euro oppure <b>1.179 euro </b>in un’unica soluzione;</li>
        <li><b><a href="https://www.mondomobileweb.it/158305-iliad-preordine-apple-iphone-11-anche-a-rate/">iPhone 11 Pro Max 64GB</a></b>: 30 rate mensili da <b>33 euro </b>con un anticipo di 289 euro oppure <b>1.279 euro </b>in un’unica soluzione;</li>
        <li><a href="https://www.mondomobileweb.it/123843-tim-nuovi-apple-iphone-xs-e-xs-max-disponibili-online-e-nei-negozi/"><b>iPhone XS 64GB</b></a>: 30 rate mensili da <b>28 euro</b> con un anticipo di 219 euro oppure <b>1.059 euro</b> in un’unica soluzione;</li>
        <li><a href="https://www.mondomobileweb.it/158657-tim-domani-rateizzare-iphone-11-prezzi/"><b>iPhone XR 64GB</b></a>: 30 rate mensili da <b>19 euro</b> con con un anticipo di 149 euro oppure<b> 719 euro</b> in un’unica soluzione.</li>
      </ul>
      <p>Qualora ritornasse disponibile anche l’<a href="https://www.mondomobileweb.it/127911-da-oggi-iphone-xr-acquistabile-a-rate-con-vodafone-ecco-il-listino-dei-prodotti-apple-aggiornato/"><b>iPhone XR 128GB</b></a><b>,</b> quest’ultimo sarebbe acquistabile cash a <b>929 euro </b>oppure in 30 rate mensili da <b>25 euro</b> con un anticipo di 179 euro.</p>
      <p>Tutti i clienti iliad possono acquistare un nuovo smartphone Apple, sia in un’unica soluzione che a<b> rate</b>, con la differenza che la rateizzazione è disponibile solo se si ha una <b>SIM iliad attiva da almeno 3 mesi </b>e se si sceglie come metodo di pagamento una <b>carta di credito</b> o <b>carta di debito con servizio 3D Secure attivo</b>, in cui verranno addebitati l’anticipo, il costo di spedizione (pari a 10 euro) ed, in seguito, le rate residue.</p>
      <p><b>In caso di recesso anticipato o passaggio ad altro operatore</b>, verranno addebitate esclusivamente le <b>rate residue</b> in un’unica soluzione oppure con la stessa cadenza e metodo di pagamento previsto in fase di sottoscrizione del contratto.</p>
      <p>Per conoscere in tempo reale tutte le novità degli operatori di telefonia mobile, <a href="https://telegram.me/joinchat/A4x4AjvPDw404AGSTgwPkg"><b>è possibile unirsi gratuitamente al canale Telegram di MondoMobileWeb per essere sempre informati sul mondo della telefonia mobile.</b></a></p>
      <figure>
        <img src="https://www.mondomobileweb.it/wp-content/uploads/2019/11/cover-iliad-unieuro.png"/>
      </figure>
      <p>Durante la settimana del Black Friday, inoltre, <b>iliad</b> ha ricordato, tramite un comunicato stampa diramato in data <b>25 Novembre 2019</b>, la possibilità di attivare le proprie offerte nei <a href="https://www.mondomobileweb.it/164061-iliad-nuove-simbox-calabria-veneto-abruzzo-emilia-romagna/"><b>129 Simbox</b></a>, i distributori automatici di SIM, disponibili presso <b>87 punti vendita Unieuro</b>, introducendo anche una <b>mappa dedicata</b> per trovare, regione per regione, i negozi Unieuro convenzionati.</p>
      <p>La collocazione delle Simbox nei negozi Unieuro permette, a tutti gli interessati, di acquistare una SIM Iliad ed eseguirne <b>l’attivazione con identificazione video</b>, tramite una procedura guidata che permette di ottenere la scheda in pochi minuti. Al termine della registrazione, il cliente deve sostenere un <b>primo pagamento</b> (che include il primo mese dell’offerta e il costo della nuova SIM) tramite carta Visa, MasterCard o con carta prepagata.</p>
      <p>Continua, dunque, l’espansione sul territorio che vede, ad oggi, <b>14 iliad Store e più di 200 corner</b> presso GDO e centri commerciali per un totale di <b>oltre 700 Simbox</b> in tutta Italia. In aumento anche la base clienti che, nel terzo trimestre del 2019, ha visto <b>700.000</b> <b>nuovi clienti</b>, contro i <b>530.000</b> nel secondo trimestre e i <b>472.000</b> nel primo, secondo quanto affermato dall’operatore, fiero del fatto che circa <b>4,5 milioni di persone </b>si sono unite alla <i><b>#Rivoluzioneiliad</b></i> meno di <a href="https://www.mondomobileweb.it/149420-un-anno-di-iliad-dalla-prima-offerta-lancio-alle-prospettive-future-di-operatore-convergente/">un anno e mezzo dopo il suo ingresso nel mercato.</a></p>
      <p>Prosegue, ad un buon ritmo, anche lo sviluppo della rete mobile proprietaria in tutta Italia verso l’obiettivo dei 3.500 siti installati entro la fine del 2019, con <b>700 nuovi siti nel trimestre per un totale di 3.100 a fine Settembre 2019.</b></p>
      <p>Attualmente,<b> iliad</b>, in attesa del completamento della sua rete proprietaria (<a href="https://www.mondomobileweb.it/158270-iliad-rete-2400-siti-italia-presto-antenne-bologna-venezia/">al momento in test in molte città</a>), opera in tecnologia <b>Ran Sharing</b> sia sulla <b><a href="https://www.mondomobileweb.it/158709-super-rete-4-5g-wind-tre-mappa-all-digital-45-nuove-province/">rete unica Wind Tre</a> </b>(dove disponibile) che <b>su rete Wind </b>per il 3G/4G/4G+ nella maggior parte del territorio, e in <b>Roaming Nazionale su rete 2G Wind</b>. Non utilizza la rete H3G (Tre).</p>
      <p>L’evento del <b>Black Friday</b> molte volte <b>è una vetrina</b> per attirare nuovi clienti, ma bisogna ricordare che, negli anni passati, alcune offerte <i><b>limited edition</b></i> sono state protagoniste di successive rimodulazioni che hanno portato ad una modifica del canone mensile offerto inizialmente.</p>
      <p>Al momento, iliad, sembra disinteressato al suddetto evento commerciale, ma <b>non è escluso</b> che possano esserci delle novità nei prossimi giorni.</p>
      <p>Per ricevere tante notizie e consigli utili specialmente sul mondo della telefonia è possibile <b><a href="https://bit.ly/Mondomobileweb">iscriversi gratis al canale mondomobileweb di Telegram</a></b>. Se questo articolo vi è piaciuto, condividetelo sui vostri social e seguite <b><a href="https://www.mondomobileweb.it/">MondoMobileWeb</a></b> su <b><a href="https://www.facebook.com/mondomobileweb/">Facebook</a></b>, <b><a href="https://www.instagram.com/mondomobileweb/">Instagram</a></b> e <b><a href="https://twitter.com/mondomobileweb">Twitter</a></b>. Non esitate a condividere le vostre opinioni e/o esperienze <b><a href="https://www.mondomobileweb.it/ultimicommenti/">commentando</a></b> i nostri articoli.</p>
      <figure>
        <video src="https://www.mondomobileweb.it/images/mondomobiletelegram.gif" autoplay="" loop=""/>
      </figure>
    </article>
  </body>
</html>