<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/29/f1-visszasettenkedett-a-dohanyszponzor/"/>
    <meta property="og:site_name" content="Vezess"/>
    <meta property="article:published_time" content="2019-11-29T10:34:12+00:00"/>
    <meta property="og:title" content="F1: Visszasettenkedett a dohányszponzor"/>
    <meta property="og:description" content="Mit settenkedett, főszerepbe került: 2020-tól a British Amercian Tobacco már a McLaren első számú partnere lesz."/>
  </head>
  <body>
    <article>
      <h1>F1: Visszasettenkedett a dohányszponzor</h1>
      <address><time datetime="2019-11-29T10:34:12+00:00">29 Nov 2019, 10:34</time> by <a rel="author" href="https://www.vezess.hu/author/baka-gabor/" target="_blank">Baka Gábor</a></address>
      <p>
        <b>Mit settenkedett, főszerepbe került: 2020-tól a British Amercian Tobacco már a McLaren első számú partnere lesz.</b>
      </p>
      <p>A Forma-1-ben több mint egy évtizedes tilos a dohányreklám, és egészen a tavalyi évig csak a Ferrarinak volt – rejtőzködő – dohányszponzora, a Philip Morris.</p>
      <p>Tavaly a Ferrari-partner a hagyományos dohánytermékek alternatívái felé mutató kampányt indított az olasz csapatnál, idénre pedig a McLaren is dohánygyártóval társult, az ezredforduló idején saját F1-csapatot is működtető British American Tobacco jelent meg náluk, szintén cigaretta-alternatívákkal.</p>
      <p>Bár a Ferrari és a McLaren is kapott kritikákat a dohányos kapcsolatokért, az előbbi alakulatnál csak a név és a festés alkalmankénti változtatásával reagáltak, a wokingiak pedig még rá is erősítenek a viszonyra 2020-ban, jelentették be a szezonzáró hétvégén. Jövőre a BAT a McLaren “első számú” – de nem névadó – partnere lesz az F1-ben és a wokingiak Indycar-projektjében is.</p>
      <figure>
        <img src="https://vezess2.p3k.hu/app/uploads/2019/07/zak_brown-700x467.jpg"/>
      </figure>
      <p>A McLaren-vezér, Zak Brown elárulta, hogy a festésre is komoly hatással lesz a magasabb szintre lépő együttműködés.</p>
      <p>“A dizájn egészen különleges lesz, bár majd csak az új autón, februárban mutatjuk majd be” – mondta a Motorsport.comnak.</p>
      <p>“Azt hiszem, tetszeni fog majd, amit látnak majd a BAT megjelenésével a különböző kategóriákban. De nem szeretném elrontani a dolgot. Azért annyit elárulok, hogy nagyon ütős, feltűnő lesz az autó a pályán.”</p>
      <p>Brown sietett leszögezni, hogy a három éve visszahozott hagyományos McLaren-szín, a papaja marad jövőre is.</p>
      <p>“A BAT a legnagyobb partnerünk, de megtartjuk a papját. Azzal ünnepeljük a McLaren történelmét.”</p>
      <footer>Forrás: Fotó: Getty Images</footer>
    </article>
  </body>
</html>