<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360132"/>
    <meta property="og:site_name" content="СВИЈЕТ - РТРС"/>
    <meta property="article:published_time" content="2019-11-29T10:17:00+00:00"/>
    <meta property="og:title" content="Foreign Affairs: Готово је, САД су изгубиле"/>
    <meta property="og:description" content="Кина је постала централна сила у глобалној политици, а како пише амерички лист Foreign Affairs од 2019. године, превазишла је САД по величини дипломатске мреже."/>
  </head>
  <body>
    <article>
      <h1>Foreign Affairs: Готово је, САД су изгубиле</h1>
      <address>
        <time datetime="2019-11-29T10:17:00+00:00">29 Nov 2019, 10:17</time>
      </address>
      <p>
        <i>Кина је постала централна сила у глобалној политици, а како пише амерички лист Foreign Affairs од 2019. године, превазишла је САД по величини дипломатске мреже.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0761/076143.jpg"/>
        <figcaption>САД (Фото: Спутњик)</figcaption>
      </figure>
      <p>Деценијама је Вашингтон имао највећу такву мрежу на свијету. Сада је има Кина која може да се похвали са 276 диломатских мисија - укључујући амбасаде, конзулате и сталне мисије при међународним организацијама. САД, са друге стране, имају 273 дипломатских мисија, наводи лист.</p>
      <p>Ова промјена би могла да представља прекретницу у такмичењу великих сила.</p>
      <p>Некада су САД уживале глобални примат у тој области, али сада се однос изједначава. Тако је Пекинг отворио пет нових амбасада у посљедње двије године: у Буркини Фасо, Доминиканској Републици, Ел Салвадору, Гамбији и Сао Томе Принципеу.</p>
      <p>Док су Пекинг и Вашингтон изједначени по броју амбасада, Кина је непревазиђена по броју конзулата у свијету - има их 96 док САД има 88.</p>
      <p>Амбасаде рефлектују политичку моћ, а конзулати су одраз економске снаге. фокус Кине на конзулате је у складу са њеним усредсређивањем на унапређење економске дипломатије у односу на традиционалну.</p>
      <p>Тако је 41 конзулат Кине лоциран у Азији а 28 их је у Европи.</p>
      <p>То је у складу са кинеском инфраструктурном иницијативом Појас и пут, чија се вриједност мери трилионима долара а циљ јој је да боље повеже Кину са овим регионима, наводи амерички магазин.</p>
    </article>
  </body>
</html>