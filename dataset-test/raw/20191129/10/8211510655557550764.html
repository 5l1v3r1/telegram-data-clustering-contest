<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/alfa-romeo-scarabeo-del-1966-esposta-in-francia-469605.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-29T10:00:58+00:00"/>
    <meta property="og:title" content="Alfa Romeo Scarabeo del 1966 esposta in Francia"/>
    <meta property="og:description" content="La concept car del marchio torinese fu presentato ufficialmente per la prima volta cinquantatrè anni fa al Salone di Parigi"/>
  </head>
  <body>
    <article>
      <h1>Alfa Romeo Scarabeo del 1966 esposta in Francia</h1>
      <h2>La concept car del marchio torinese fu presentato ufficialmente per la prima volta cinquantatrè anni fa al Salone di Parigi</h2>
      <address><time datetime="2019-11-29T10:00:58+00:00">29 Nov 2019, 10:00</time> by <a rel="author">Andrea Trezza</a></address>
      <p>Un’Alfa Romeo Scarabeo del 1966 è pronta a diventare protagonista in Francia. Alla mostra <b>“Concept-car. Beauté pure”</b>, allestita presso il castello francese di Compiegne fino al 23 marzo 2020, andrà infatti in scena un’esposizione di <b>trenta differenti modelli</b> di autovetture, motociclette e veicoli da record che hanno giocato un ruolo di primo ordine nel settore del car design fino agli anni ’70.</p>
      <blockquote>
        <a href="https://www.formulapassion.it/automoto/mondoauto/alfa-romeo-giulia-altri-due-prestigiosi-premi-469068.html">Alfa Romeo Giulia, altri due prestigiosi premi</a>
      </blockquote>
      <p> </p>
      <p>Tra questi ci sarà anche la concept car realizzata dalla casa automobilistica torinese negli anni ’60. La Alfa Romeo Scarabeo nasce nell’ormai lontano 1966. Si tratta di una vettura sportiva a trazione posteriore, che utilizza lo stesso <b>motore quattro cilindri</b> che alimenta la GTA. La potenza sprigionata tocca quota 115 CV, per una velocità massima raggiungibile di oltre 200 km/h. Il propulsore, assieme alla frizione e al cambio, fu montato <b>trasversalmente nella parte posteriore</b> dell’auto, mentre le sospensioni furono elaborate basandosi sulla Renault R8, per risparmiare sui costi di produzione.</p>
      <p>Alla carrozzeria si occupò lo studio OSI di Borgaro Torinese. La sua presentazione ufficiale risale al Salone di Parigi di <b>cinquantatré anni fa</b>, e da allora fu prodotta in soli tre esemplari. Uno di questi, attualmente esposto presso il <i>Museo Storico Alfa Romeo – La macchina del tempo</i>, sarà al centro dell’attenzione dei visitatori francesi nei prossimi mesi.</p>
      <footer>RIPRODUZIONE RISERVATA</footer>
    </article>
  </body>
</html>