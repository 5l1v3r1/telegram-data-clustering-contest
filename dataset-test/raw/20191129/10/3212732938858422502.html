<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/cevizin-faydalari-nelerdir-cevizin-kalori-orani-nedir-1194655-myyemek"/>
    <meta property="og:site_name" content="Mynet Yemek"/>
    <meta property="article:published_time" content="2019-11-29T10:34:07+00:00"/>
    <meta property="og:title" content="Cevizin faydaları nelerdir, cevizin kalori oranı nedir?"/>
    <meta property="og:description" content="Kabuklu yemişler arasında en faydalı olarak bilinen ceviz, doymamış yağ asitlerinden oluşan yapısı ve zengin içeriği sayesinde birçok sağlık sorununa karşı kalkan olur. Cevizin kalori oranı yüksektir fakat dengeli tüketildiğinde vücudun vitamin ihtiyacını karşılar ve kilo almaya neden olmaz. Uzman Diyetisyen Özlem Tay, cevizin faydaları hakkında bilgi verdi. İşte cevizin faydaları ve cevizin iyi geldiği rahatsızlıklar."/>
  </head>
  <body>
    <article>
      <h1>Cevizin faydaları nelerdir, cevizin kalori oranı nedir?</h1>
      <h2>Kabuklu yemişler arasında en faydalı olarak bilinen ceviz, doymamış yağ asitlerinden oluşan yapısı ve zengin içeriği sayesinde birçok sağlık sorununa karşı kalkan olur. Cevizin kalori oranı yüksektir fakat dengeli tüketildiğinde vücudun vitamin ihtiyacını karşılar ve kilo almaya neden olmaz. Uzman Diyetisyen Özlem Tay, cevizin faydaları hakkında bilgi verdi. İşte cevizin faydaları ve cevizin iyi geldiği rahatsızlıklar.</h2>
      <address><time datetime="2019-11-29T10:34:07+00:00">29 Nov 2019, 10:34</time> by <a rel="author">Mynet</a></address>
      <p>Kuru yemişler arasında severek tüketilen ceviz; kalp ve beyin dostu olarak bilinir. Ancak cevizin faydaları bu bildiklerimizden de fazladır. Zengin içeriği sayesinde vücudu birçok hastalığa karşı koruyan ceviz, neredeyse her organa sağlık verebiliyor. Cevizin faydaları nelerdir, ceviz hangi hastalıklara iyi gelir? İşte soruların cevapları Uzman Diyetisyen Özlem Tay'dan geliyor.</p>
      <h3>LİFLİ YAPISI SAYESİNDE KABIZLIĞA ÇÖZÜM OLUYOR</h3>
      <figure>
        <img src="https://imgrosetta.mynet.com/file/11467610/640xauto.jpg"/>
      </figure>
      <p>Ceviz, yağlı tohumlar olarak bilinen fındık, badem, fıstık, susam gibi kuruyemişlere oranla en yararlı besindir. Doymamış yağ asitlerinden oluşan ceviz, besin maddeleri ile dolu olması nedeniyle enerji deposudur. 100 gr cevizde 15 gr protein ve 7 gr lif bulunmaktadır. Bu da cevizi lif içeriği yüksek bir besin haline getirmektedir. Düzenli tüketildiğinde bağırsak hareketlerini hızlandırır ve kabızlık sorununa da iyi gelir.</p>
      <h4>KALBİ VE DAMAR YAPISINI KORUR</h4>
      <figure>
        <img src="https://imgrosetta.mynet.com/file/11467635/640xauto.jpg"/>
      </figure>
      <p>Ceviz, içeriğindeki omega 3 yağ asitleri sayesinde kalp hastalıklarına karşı koruyucu ve damar yapısını iyileştirici bir besindir. Antioksidan içeriği de yüksek olduğu için kalp hastalıklarına neden olan zararlı maddeleri ortadan kaldırır, vücudu tehlikelerden korur, kalbin hastalıklara yakalanmasını önler ve damar yapısının esnekliğini korumasına yardımcı olur. Günde ortalama 4-5 ceviz yiyen kişi vücudun gereksinimi olan omega 3 yağının %85’ini almış olur. Omega 3 yağı, antioksidan içeriği ile kalp sağlığına faydalıdır.</p>
      <p>Beslenme profesörü Dr. Penny Kris Eterton, "Ve sadece bir avuç ceviz ya da ceviz yağını haftada 4 gün tüketerek kalp krizi riskini anlamlı bir şekilde azaltabilirsiniz" diyor. Bu çalışmada özellikle; daha sağlıklı olabilmeniz için her gün ihtiyacınız olan porsiyon belirlendi. Sadece 3 yemek kaşığı (51 g) ceviz yağını içerseniz kan damarlarınızın kondisyonunu 4 saat içinde geliştirmiş oluyorsunuz.</p>
      <h4>KÖTÜ HUYLU KOLESTEROLÜN PANZEHRİDİR</h4>
      <figure>
        <img src="https://imgrosetta.mynet.com/file/11467645/640xauto.jpg"/>
      </figure>
      <p>Ceviz, düzenli ve yeterli miktarda tüketildiğinde;</p>
      <p>Lipoprotein özelliği ile iyi huylu kolesterol olan HDL’yi yükseltir, kötü huylu kolesterol olan LDL’yi düşürür. LDL’nin panzehri olarak bilinir. Günde 4-5 adet tüketimi önerilir.<br/>Kalp krizlerine neden olan kan pıhtılaşması riskini azaltabilir. Kan dolaşımını düzenler.</p>
      <p>Omega 3 yağ asitleri açısından zengin olduğu için tehlikeli kalp ritimlerini dengeler, kalp krizi riskini azaltır. Diyabet hastaları için şeker düzeyinin uygun seviyelerde kalmasına ve bu hastaların, kalp sorunlarından korunmasına yardımcı olur.</p>
      <h4>TOK TUTUCU ÖZELLİĞİ BULUNUR</h4>
      <figure>
        <img src="https://imgrosetta.mynet.com/file/11467651/640xauto.jpg"/>
      </figure>
      <p>İçeriğindeki E vitamini, damarlarda plak oluşumlarını ve kalp tıkanıklığının oluşmasını engeller. Bununla birlikte damarların çevresini temizler ve genişlemelerini sağlar, böylece kalp hastalıklarına yakalanma riskini de azaltır.</p>
      <h4>BEYİN VE SİNİRLER İÇİN MUAZZAM BİR BESİNDİR</h4>
      <figure>
        <img src="https://imgrosetta.mynet.com/file/11264978/640xauto.jpg"/>
      </figure>
      <p>Ceviz linoleik, alfa linoleik ile birlikte vitamin E ve B6 vitaminlerini içerdiğinden dolayı sinir sitemlerine olumlu yönde etki yapar. Özellikle stres ile mücadelede antidepresan görevini üstlenir, uyku sorunu olanlar için de şifadır. Yatmadan 2 saat önce yenilen ceviz, içerdiği triptofan yardımı ile uyku sorunlarının çözümüne yardımcı olur. Günde 4-5 adet ceviz tüketmek, triptofan’ın yüzde 17’sini karşılamaya yardımcı olur.</p>
      <h4>GÜÇLÜ KEMİKLER VE PARLAK BİR CİLT İÇİN YARARLIDIR</h4>
      <figure>
        <img src="https://imgrosetta.mynet.com/file/10691666/640xauto.jpg"/>
      </figure>
      <p>Ceviz, içerdiği kalori miktarı ile kemik sağlığı üzerinde de olumlu etkiye sahiptir. Kalsiyum emilimi, kemik ve bağ doku sağlığı için gerekli olan manganezin %43’ü, günde 4-5 ceviz tüketimi ile vücuda alınabilir. Omega 3 yağı ve zengin bakırı da yapısında bulunduran ceviz, cilt için de yararlıdır. Her gün 2-3 ceviz tüketimi, cildin elastikliğini arttırır ve ciltteki hücrelerin canlı kalmalarına yardımcı olur.</p>
      <h4>CEVİZİN KALORİ ORANI NEDİR?</h4>
      <p>100 gram ceviz 654 kaloridir.</p>
    </article>
  </body>
</html>