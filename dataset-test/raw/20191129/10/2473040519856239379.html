<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247407/selgros-a-deschis-vineri-cel-de-al-23-lea-magazin-in-format-nou-la-baia-mare.html"/>
    <meta property="og:site_name" content="Wall-Street"/>
    <meta property="article:published_time" content="2019-11-29T10:26:06+00:00"/>
    <meta property="og:title" content="Selgros a deschis vineri cel de-al 23-lea magazin, in format nou, la Baia Mare"/>
    <meta property="og:description" content="Selgros Cash&amp;Carry Romania, unul dintre jucatorii de pe piata de retail autohtona, a deschis vineri, 29 noiembrie 2019, cel de-al 23-lea magazin, la Baia Mare, anunta compania printr-un comunicat de presa."/>
  </head>
  <body>
    <article>
      <h1>Selgros a deschis vineri cel de-al 23-lea magazin, in format nou, la Baia Mare</h1>
      <address><time datetime="2019-11-29T10:26:06+00:00">29 Nov 2019, 10:26</time> by <a rel="author">Anca Olteanu</a></address>
      <p>
        <b>Selgros Cash&amp;Carry Romania, unul dintre jucatorii de pe piata de retail autohtona, a deschis vineri, 29 noiembrie 2019, cel de-al 23-lea magazin, la Baia Mare, anunta compania printr-un comunicat de presa.</b>
      </p>
      <p>Magazinul Selgros din Baia Mare are o suprafata de 6.000 de metri patrati. Formatul Standard al magazinelor Selgros este de 10.000 mp, iar cele trei magazine cu format compact au o suprafata de 4.000 mp. Zona de produse alimentare din Selgros Baia Mare este comparabila, ca suprafata si sortimentatie, cu cea a formatelor Standard.</p>
      <p>Magazinul integreaza si conceptul de restaurant in-store, Selgros Bistro si rotiseria Pauza Mica, regasita in toate magazinele Selgros.</p>
      <figure>
        <img src="https://img.wall-street.ro/image_thumbs/thumbs/5ec/5ecc3b65342815f45fe2a7adfb86cc46-822x0-00-65.jpg?v=1575023052"/>
      </figure>
      <p>
        <b>Selgros Bistro din Baia Mare este a doua unitate de acest tip, proiectul pilot fiind lansat la Selgros Brasov anul trecut.</b>
      </p>
      <p>
        <a href="https://www.wall-street.ro/articol/Companii/247411/auchan-retail-romania-deschide-supermarketul-auchan-obor-din-bucuresti.html">Citeste si:<br/>Auchan Retail Romania deschide supermarketul Auchan Obor</a>
      </p>
      <figure>
        <img src="https://img.wall-street.ro/image_thumbs/thumbs/d91/d917c1cd13f87758ed0fe90e48aa8dbe-400x250-00-65.jpg?v=1575027923"/>
      </figure>
      <p>Magazinul Selgros din Baia Mare se afla pe Bulevardul Bucuresti nr. 102. Programul de lucru este intre orele 7:00 si 22:00, de luni pana sambata inclusiv, iar duminica, intre 8:00 si 21:00.</p>
      <figure>
        <img src="https://img.wall-street.ro/image_thumbs/thumbs/e98/e9826e188d948dd94b39f614e2707d0e-822x0-00-65.jpg?v=1575023082"/>
      </figure>
      <p>
        <b>Legitimatiile de client Selgros - persoane fizice si juridice - se elibereaza pe loc, pe baza actelor, la biroul de Relatii Clienti, situat la intrarea in magazin.</b>
      </p>
      <p>Selgros Cash&amp;Carry Romania si-a inceput activitatea pe piata locala in 2001, iar in prezent detine 23 de magazine in Bucuresti, Brasov, Iasi, Targu Mures, Oradea, Cluj, Ploiesti, Timisoara, Craiova, Bacau, Galati, Braila, Arad, Suceava, Alba-Iulia, Bistrita, Baia Mare si Constanta. Din 2011, compania este parte a Transgourmet Holding AG, a doua cea mai mare retea cash&amp;carry si comert B2B din Europa, cu operatiuni in Elvetia, Franta, Germania, Austria, Polonia, Romania si Rusia.</p>
      <p>
        <a href="https://www.wall-street.ro/articol/Companii/247364/paul-portner-peek-cloppenburg-romania-este-a-patra-piata-pentru-noi.html">Citeste si:<br/>Paul Portner, Peek &amp; Cloppenburg: Romania, a patra piata pentru noi</a>
      </p>
      <figure>
        <img src="https://img.wall-street.ro/image_thumbs/thumbs/e42/e42ab8c67ccda76bbb8d2c217039345f-400x250-00-65.jpg?v=1574952993"/>
      </figure>
    </article>
  </body>
</html>