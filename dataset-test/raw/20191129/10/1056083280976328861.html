<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805195/%D9%87%D9%85%D9%BE%D9%88%D8%B4%D8%A7%D9%86%DB%8C-%D8%A8%DB%8C%D9%85%D9%87-%D9%87%D8%A7-%D9%85%D9%86%D8%A7%D8%A8%D8%B9-%D9%85%D8%A7%D9%84%DB%8C-%D8%B1%D8%A7-%D9%85%DB%8C-%D8%A8%D9%84%D8%B9%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-29T10:03:42+00:00"/>
    <meta property="og:title" content="همپوشانی بیمه‌ها منابع مالی را می‌بلعد"/>
    <meta property="og:description" content="همپوشانی بیمه ها یکی از دلایل اصلی فرار منابع بیمه ای است که با تجمیع بیمه ها برطرف خواهد شد."/>
  </head>
  <body>
    <article>
      <h1>همپوشانی بیمه‌ها منابع مالی را می‌بلعد</h1>
      <address><time datetime="2019-11-29T10:03:42+00:00">29 Nov 2019, 10:03</time> by <a rel="author">بهناز غفاری</a></address>
      <p>همپوشانی بیمه ها یکی از دلایل اصلی فرار منابع بیمه ای است که با تجمیع بیمه ها برطرف خواهد شد.</p>
      <p><b>به گزارش ایسنا، </b>حسین صاحب جم معاون سابق اداره مالی سازمان بیمه سلامت با بیان این مطلب گفت: چالش اصلی در بخش بیمه هماهنگ نبودن توان ما با انتظارات است، نادیده گرفتن این فاصله و نداشتن پیش بینی درست از هزینه ها سبب می شود دست به اقدامی بزنیم که گاهی اوقات ارائه خدمات عادی و پایه نیز با مشکل روبرو شود.<br/><br/>وی افزود : در سیستم درمان کشور بارها شاهد این روند بوده ایم که هرگاه وضع مالی دولت خوب بوده ، خدمات درمانی بهتر و لوکس بوده است و هر زمان اوضاع اقتصادی مطلوب نبوده، سعی دولت این بوده است که دخل و خرج همخوانی داشته باشد.<br/><br/>این کارشناس حوزه سلامت و دارو که در یک برنامه رادیویی صحبت می‌کرد، در خصوص تجمیع بیمه ها گفت : در سال ۷۹، به مدت سه سال ، نیرو و هزینه زیادی برای تجمیع برخی از بیمه ها صرف شد چرا که مدیران وقت متوجه این موضوع شده بودند که یکی از منافذ فرار منابع بیمه ای همپوشانی است.<br/><br/>صاحب جم با ابراز تاسف از اینکه پس از گذشت ۲۰ سال هنوز موفق به تجمیع نشده ایم، اظهار کرد : متاسفانه هنوز قادر نیستیم مشکلی که موجب هدر رفت منابع مالی سازمان های بیمه گر شده است را از بین ببریم.<br/><br/>وی در خاتمه حل مشکلات فعلی را در گرو پیش‌بینی منابع مالی معتبر و قابل اتکا دانست و عنوان کرد: همه سازمان های بیمه گر به صورت دقیق می توانند میزان هزینه های خود را برای یک سال برآورد کرده و متناسب با منابع و ظرفیت‌های خود، دفترچه درمانی صادر کنند.</p>
      <p>انتهای پیام</p>
    </article>
  </body>
</html>