<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b0%d0%bd%d0%b0%d0%bd%d0%b8%d0%b5%d0%b2-%d0%bd%d1%8f%d0%bc%d0%b0-%d0%b4%d0%b0-%d0%be%d1%81%d1%82%d0%b0%d0%bd%d0%b5-%d0%b4%d0%b5%d1%82%d0%b5-%d0%ba/"/>
    <meta property="og:site_name" content="Труд"/>
    <meta property="article:published_time" content="2019-11-29T10:06:08+00:00"/>
    <meta property="og:title" content="Министър Ананиев: Няма да остане дете, което да бъде лишено от медицински грижи"/>
    <meta property="og:description" content="Здравният министър Кирил Ананиев призова да не се спекулира с въпроса за педиатричната болница в София. Пред депутатите в НС той посочи, че в интензивното й отделение има 4 легла и трима лекари и че не иска да го закрива,..."/>
  </head>
  <body>
    <article>
      <h1>Министър Ананиев: Няма да остане дете, което да бъде лишено от медицински грижи</h1>
      <address><time datetime="2019-11-29T10:06:08+00:00">29 Nov 2019, 10:06</time> by <a rel="author">Труд онлайн</a></address>
      <p>Здравният министър Кирил Ананиев призова да не се спекулира с въпроса за педиатричната болница в София.</p>
      <p>Пред депутатите в НС той посочи, че в интензивното й отделение има 4 легла и трима лекари и че не иска да го закрива, а да го стабилизира.</p>
      <p>„Въпросът с лечението на децата не бива да се политизира, няма да остане дете, което да бъде лишено от медицински грижи“, увери министър Ананиев.</p>
      <p>Нито болницата се закрива, нито интензивното отделение се закрива – Спешният център. Този така наречен спешен център е интензивно отделение има четири легла и три медицински специалисти. Нима една държава като нашата не може да се справи с един такъв проблем с един такъв критичен период. Разбира се, че може. Създадена е пълна организация. Създаден е алгоритъм на действие, комуникация между лечебните заведения, каза министърът на здравеопазването.</p>
      <p>Ананиев отчете, че е изпратил комисия, която да направи анализ на капацитета на това отделение. „Още месец май направихме среща при премиера Борисов, дойдоха представители на цялата болница, не само на това отделение. Премиерът ги попита: „Какво ви трябва, за да може да има спокойствие в болницата?“. Те казаха: „Искаме да получим необходимия ресурс, за да покрием необходимия ресурс, за да покрием националните заплати по колективния трудов договор“. Стана ясно, че са трябвали 1 млн. и 700 хил. лв и правителството ги е гласувало.</p>
    </article>
  </body>
</html>