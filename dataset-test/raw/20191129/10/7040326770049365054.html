<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/trumptan-afganistana-sukran-gunu-ziyareti-1398603"/>
    <meta property="og:site_name" content="Karar.com"/>
    <meta property="article:published_time" content="2019-11-29T10:11:00+00:00"/>
    <meta property="og:title" content="Trump'tan Afganistan'a &quot;Şükran Günü&quot; ziyareti"/>
    <meta property="og:description" content="ABD Başkanı Donald Trump,"/>
  </head>
  <body>
    <article>
      <h1>Trump'tan Afganistan'a "Şükran Günü" ziyareti</h1>
      <address>
        <time datetime="2019-11-29T10:11:00+00:00">29 Nov 2019, 10:11</time>
      </address>
      <p>
        <b>ABD Başkanı Donald Trump, "Şükran Günü" için Afganistan'daki Bagram Hava Üssü'nde ABD askerleriyle bir araya geldi.</b>
      </p>
      <p>ABD Başkanı Trump, dün gece sürpriz bir şekilde ziyaret için Afganistan´a geldi. Bagram Hava Üssü´nde ABD askerleriyle bir araya gelen Trump, "Askerlerimizin evlerine dönme günü çok yakın. Son 6 ayda büyük ilerleme kaydettik. 14 bin olan asker sayımızı ilk aşamada 8600´e indireceğiz" dedi. Şükran günü dolayısıyla askerle hindi servisi yapan Trump, askerlerle fotoğraf çektirdi ve bol bol sohbet etti.</p>
      <p>Bu ziyaret, Trump'ın ilk Afganistan ziyareti olarak kayıtlara geçti.</p>
      <p>
        <b>"TALİBAN ANLAŞMA YAPMAK İSTİYOR"</b>
      </p>
      <p>Trump, askerlere yaptığı konuşmadan sonra Afganistan Devlet Başkanı Eşref Gani ile bir araya geldi. Taliban´ın anlaşma yapmak istediğinin altını çizen Trump, "Taliban başta ateşkese karşı çıkıyordu ancak şimdi onlarla konuştuğumuzda anlaşma yapmak istiyorlar. Anlaşma yapıp yapmayacaklarını göreceğiz; yaparlarsa yaparlar, yapmazlarsa yapmazlar" dedi.</p>
      <related>
        <a href="https://www.karar.com/dunya-haberleri/afganistanda-taliban-saldirisi-8-olu-1393540"/>
      </related>
      <related>
        <a href="https://www.karar.com/dunya-haberleri/afganistanda-abdye-ait-askeri-helikopter-dustu-2-olu-1389005"/>
      </related>
    </article>
  </body>
</html>