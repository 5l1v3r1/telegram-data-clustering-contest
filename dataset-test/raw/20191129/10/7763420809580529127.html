<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/crime/581414"/>
    <meta property="og:site_name" content="Spring News"/>
    <meta property="article:published_time" content="2019-11-29T10:04:46+00:00"/>
    <meta property="og:title" content="เจอแล้ว!! บิ๊กไบค์ดูคาติ ถูกขายโอนลอยไป จ.ชลบุรี ตร.เร่งไล่ล่ามือสังหาร พบพิกัดดอนเมือง"/>
    <meta property="og:description" content="ตำรวจสืบสวนภาค 2 พบบิ๊กไบค์ดูคาติ ที่คนร้ายขี่ไปขายโอนลอยที่จ.ชลบุรี ตำรวจกระจายกำลังไล่ล่า ล่าสุดพบพิกัดมือสังหารโหดโผล่ที่ดอนเมือง"/>
  </head>
  <body>
    <article>
      <h1>เจอแล้ว!! บิ๊กไบค์ดูคาติ ถูกขายโอนลอยไป จ.ชลบุรี ตร.เร่งไล่ล่ามือสังหาร พบพิกัดดอนเมือง</h1>
      <h2>ตำรวจสืบสวนภาค 2 พบบิ๊กไบค์ดูคาติ ที่คนร้ายขี่ไปขายโอนลอยที่จ.ชลบุรี ตำรวจกระจายกำลังไล่ล่า ล่าสุดพบพิกัดมือสังหารโหดโผล่ที่ดอนเมือง</h2>
      <address>
        <time datetime="2019-11-29T10:04:46+00:00">29 Nov 2019, 10:04</time>
      </address>
      <p>จากกรณีพบศพ นายอโลชา หรือเอ็ม สุภานิชย์ อายุ 33 ปี ครูสอนวิชาฟิสิกส์ และ น.ส.ปรียาภรณ์ หรือแนน เพียรงาม อายุ 33 ปี ภรรยา ซึ่งเป็นครูสอนวิชาคณิตศาสตร์ เสียชีวิตสภาพฝ่ายหญิงถูกมีดแทงกลางศีรษะ ส่วนฝ่ายชายถูกมีดปาดคอจนหวิดขาด ภายในบ้านพัก ต่อมาเจ้าหน้าที่ตำรวจสภ.เมืองระยอง ได้ออกหมายจับนายศุภกฤต สุจาศรี​ อายุ​ 22​ ปี​ ชาว อ.สารภี​ จ.เชียงใหม่ ในข้อหา ฆ่าโดยไตร่ตรองไว้ก่อน เพื่อชิงทรัพย์</p>
      <figure>
        <img src="https://spcdn.springnews.co.th/wp-content/uploads/2019/11/78642913_2833668173357894_8225461781770797056_o2-1024x768.jpg"/>
      </figure>
      <p>ล่าสุดเจ้าหน้าที่ตำรวจสืบสวนภาค 2 ได้ติดตามยึดรถบิ๊กไบค์ ดูคาติ สีแดง ที่ นายศุภกฤต สุจาศรี คนร้ายเอามาจากบ้านของครูเอ็ม โดยนำไปฝากขายที่ร้านซื้อขายจยย. ใน ต.นาป่า อ.เมือง จ.ชลบุรี ขณะนี้เจ้าหน้าที่อยู่ระหว่างสอบปากคำเจ้าของร้านและคนในร้านว่าเกี่ยวข้องหรือมีข้อมูลคนร้ายหรือไม่ พร้อมกันนี้ยังพบว่ารถคันดังกล่าวมีใบโอนลอยจากครูเอ็ม เจ้าของรถ ซึ่งคาดว่าคนร้ายก่อนลงมือก่อเหตุฆ่าโหดได้มีการวางแผนเจรจาให้ผู้ตายทำเรื่องไว้ จากนั้นได้จัดฉากอำพรางศพให้ดูเหมือนครูเอ็มกับครูแนนทะเลาะวิวาทจนฆ่ากันเองก่อนจะหลบหนีไป ทั้งนี้เจ้าหน้าที่ตำรวจมีหลักฐานภาพวงจรปิดขณะคนร้ายนำรถออกจากบ้านมาฝากขายและหลบหนีไป</p>
      <p>ขณะที่มีรายงานข่าวว่า เจ้าหน้าที่ตำรวจกระจายกำลังเร่งล่าตัวคนร้ายทุกแห่งทั้งตามบ้านญาติและคนรู้จัก โดยพบพิกัดคนร้ายล่าสุดอยู่ใกล้กับสนามบินดอนเมือง กรุงเทพฯ</p>
    </article>
  </body>
</html>