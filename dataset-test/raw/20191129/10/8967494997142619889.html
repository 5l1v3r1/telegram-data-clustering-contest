<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/woon/dit-is-de-mooiste-stadstuin-van-vlaanderen~ad9b411f/"/>
    <meta property="og:site_name" content="HLN"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Dit is de mooiste stadstuin van Vlaanderen"/>
    <meta property="og:description" content="Woon je in de stad en wil je graag een tuin? Dan moet je soms creatief uit de hoek komen. Dat deden ook tuinarchitect Berwout Dochy en tuinaannemer Stijn Phlypo met deze ‘Urban Jungle’ midden in de..."/>
  </head>
  <body>
    <article>
      <h1>Dit is de mooiste stadstuin van Vlaanderen</h1>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">Redactie</a></address>
      <p>
        <b>Woon je in de stad en wil je graag een tuin? Dan moet je soms creatief uit de hoek komen. Dat deden ook tuinarchitect Berwout Dochy en tuinaannemer Stijn Phlypo met deze ‘Urban Jungle’ midden in de Gentse binnenstad. <u><a href="https://www.livios.be/nl/bouwinformatie/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Bouwsite Livios</a></u> keek binnen in deze prijswinnende tuin.</b>
      </p>
      <p>De bewoners van dit oude pakhuis in Gent hadden één wens: een groene oase. Voor tuinarchitect Berwout Dochy werd het bij zijn eerste bezoek al snel duidelijk dat dit geen gewone opdracht was. Het pakhuis was opgedeeld in vier woningen met ieder een kleine voortuin van 6 bij 12 meter.</p>
      <h3>Daktuin</h3>
      <p>Berwout riep de hulp in van tuinaannemer Stijn Phlypo. “Omdat de grond al stevig te verduren had gekregen tijdens de bouwfase, heb ik meteen voorgesteld om het principe van een daktuin toe te passen”, vertelt Stijn. “Zo hadden ze <u><a href="https://www.livios.be/nl/bouwinformatie/rondom-het-huis/tuinaanleg-en-onderhoud/aanleg/24081/hieraan-moet-je-denken-voor-je-je-tuin-aanlegt/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">de perfecte basis om een tuin in aan te planten</a></u>.”</p>
      <p><b>Tip</b>: <u><a href="https://www.livios.be/nl/bouwinformatie/ruwbouw/dak/plaatsing/het-dakterras-onderhoudsvriendelijke-buitenkamer-met-extra-dimensie/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Maak van je dakterras een extra buitenkamer</a></u></p>
      <h3>Urban jungle</h3>
      <p>De bewoners van het pand houden van reizen en brengen vaak unieke voorwerpen mee die hun interieur kleuren. “Zo is bij ons het idee ontstaan om een echte stadsjungle te creëren”, vertelt Berwout. “Samen met Stijn heb ik al heel wat mooie tuinen kunnen realiseren in de binnenstad. De Gentse binnenstad kleurt groener en groener.”</p>
      <p>
        <b>Tip: </b>
        <u>
          <a href="https://www.livios.be/nl/bouwinformatie/rondom-het-huis/tuinaanleg-en-onderhoud/aanleg/tuinaanleg-de-vijf-grootste-blunders/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Tuinaanleg: de vijf grootste blunders!</a>
        </u>
      </p>
      <figure>
        <img src="https://images4.persgroep.net/rcs/C0pQiyWRryn9MMy9nBZbYSWk1zo/diocontent/161619183/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>De bewoners zien hun tuin als een uitbreiding van hun woonkamer. Ze zetten vaak de grote ramen open waardoor de binnen- en buitenruimte naadloos in elkaar overvloeien.<cite>© STUDIO VERDE</cite></figcaption>
      </figure>
      <h3>Geslaagd ontwerp</h3>
      <p>Berwout maakte een ontwerp dat meteen een schot in de roos was. De eerste ontwerpschets bleef bijna onveranderd. De bewoners waren zo enthousiast en dat werkte voor Berwout nog aanstekelijker om de plannen tot in de puntjes uit te werken: “Putdeksels werden fijn weggewerkt in het hardhouten terras, een betonzitbank lijkt te zweven en de bomen geven de indruk alsof ze er altijd al hebben gestaan.”</p>
      <p><b>Tip</b>: Zelf een tuin aanleggen? <u><a href="https://www.livios.be/nl/bouwinformatie/rondom-het-huis/tuinaanleg-en-onderhoud/checklist-tuinaanleg/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Volg deze handige checklist</a></u>.</p>
      <h3>Verlengde van de woonkamer</h3>
      <p>De bewoners zien hun tuin als een uitbreiding van hun woonkamer. Ze zetten vaak de grote ramen open waardoor de <u><a href="https://www.livios.be/nl/bouwinformatie/rondom-het-huis/terras-en-oprit/materialen/terrastegels-in-je-woning-of-een-salonvloer-in-je-tuin/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">binnen- en buitenruimte naadloos in elkaar overvloeien</a></u>. De bewoonster zelf droeg ook haar steentje bij. Ze houdt zich dagelijks bezig met stoffen en texturen en maakte kleurrijke kussens voor op de betonbank.</p>
      <p><b>Tip</b>: Meer advies over hoe je je tuin aanlegt of inricht? <u><a href="https://www.livios.be/nl/bouwinformatie/diensten/bestel-documentatie/rubriek-1409/materialen/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Vraag gratis folders aan</a></u> voor meer inspiratie en tips.</p>
      <p>
        <b>Lees ook:</b>
      </p>
      <p>
        <u>
          <a href="https://www.livios.be/nl/bouwinformatie/rondom-het-huis/tuinaanleg-en-onderhoud/aanleg/prijswinnende-tuinaannemer-deelt-beste-tips/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Prijswinnende tuinaannemer deelt beste tips</a>
        </u>
      </p>
      <p>
        <u>
          <a href="https://www.livios.be/nl/bouwinformatie/rondom-het-huis/tuinaanleg-en-onderhoud/onderhoud/45097/een-tuin-vol-leven-zo-begin-je-eraan/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Diervriendelijke tuin inrichten? Dat doe je zo</a>
        </u>
      </p>
      <p>
        <u>
          <a href="https://www.livios.be/nl/bouwinformatie/rondom-het-huis/tuinaanleg-en-onderhoud/ontwerp/geniet-van-een-tuin-vol-leven-op-je-dak-of-balkon/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Geniet van een tuin vol leven op je dak of balkon</a>
        </u>
      </p>
      <p>
        <u>
          <a href="https://www.livios.be/nl/bouwinformatie/rondom-het-huis/tuinaanleg-en-onderhoud/aanleg/een-budgetvriendelijke-tuin-in-zeven-tips/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Een budgetvriendelijke tuin in zeven tips</a>
        </u>
      </p>
      <p><b>Bron</b>: <u><a href="https://www.livios.be/nl/bouwinformatie/rondom-het-huis/tuinaanleg-en-onderhoud/ontwerp/urban-jungle-is-de-mooiste-stadstuin-van-het-jaar/?utm_source=hln&amp;utm_medium=partnersite&amp;utm_term=&amp;utm_content=dit-is-de-mooiste-stadstuin-van-vlaanderen&amp;utm_campaign=content">Livios</a></u></p>
    </article>
  </body>
</html>