<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/entertainment/2019/11/29/joby-george-shane-nigam-ak-balan-response"/>
    <meta property="og:site_name" content="Media One"/>
    <meta property="article:published_time" content="2019-11-29T10:00:28+00:00"/>
    <meta property="og:title" content="സിനിമയിലെ മയക്കുമരുന്ന് ഇടപാടുകള്‍ സര്‍ക്കാരിനെ അറിയിക്കാത്തത് ഗുരുതരമായ വീഴ്ച്ചയെന്ന് എ.കെ ബാലന്‍"/>
    <meta property="og:description" content="സിനിമയിലെ മയക്കുമരുന്ന് ഇടപാടുകള്‍ സര്‍ക്കാരിനെ അറിയിക്കാത്തത് ഗുരുതരമായ വീഴ്ച്ചയെന്ന് എ.കെ ബാലന്‍. ഇക്കാര്യം സര്‍‌ക്കാര്‍ പരിശോധിക്കും."/>
  </head>
  <body>
    <article>
      <h1>സിനിമയിലെ മയക്കുമരുന്ന് ഇടപാടുകള്‍ സര്‍ക്കാരിനെ അറിയിക്കാത്തത് ഗുരുതരമായ വീഴ്ച്ചയെന്ന് എ.കെ ബാലന്‍</h1>
      <address><time datetime="2019-11-29T10:00:28+00:00">29 Nov 2019, 10:00</time> by <a rel="author" href="https://www.mediaonetv.in/author/659850" target="_blank">Web Desk</a></address>
      <p>സിനിമയിലെ മയക്കുമരുന്ന് ഇടപാടുകള്‍ സര്‍ക്കാരിനെ അറിയിക്കാത്തത് ഗുരുതരമായ വീഴ്ച്ചയെന്ന് എ.കെ ബാലന്‍. ഇക്കാര്യം സര്‍‌ക്കാര്‍ പരിശോധിക്കും.</p>
      <p>‘കഞ്ചാവിന്റെയും മയക്കുമരുന്നിന്റെയും മേഖലയാണ് സിനിമയെന്ന് ബോധ്യമുള്ളവര്‍ എന്ത് കൊണ്ട് മുന്‍‍പ് തന്നെ പരാമര്‍ശം നടത്തിയില്ല, ഇടപ്പെട്ടില്ല, ഗവണ്‍മെന്റിനെ ധരിപ്പിച്ചില്ല. ഇത് അതീവ ഗൌരവകരമായി പരിശോധിക്കേണ്ട വിഷയമാണ്’; മന്ത്രി എ.കെ ബാലന്‍ പറഞ്ഞു.</p>
      <figure>
        <iframe src="https://www.youtube.com/embed/MmgR5kHIG8w" width="640" height="360" data-service="Youtube" scrolling="no"/>
      </figure>
      <p>ജി.എസ്.ടിയുടെ പേരില്‍ സര്‍ക്കാര്‍ തീയറ്ററുകള്‍ക്ക് സിനിമ തരാതെ നിര്‍മാതാക്കള്‍ സമ്മര്‍ദ്ദം ചെലുത്തുന്നതായും വിഷയം ചര്‍ച്ച ചെയ്യാന്‍ നാളെ തിരുവനന്തപുരത്ത് യോഗം ചേരുമെന്നും മന്ത്രി പറഞ്ഞു.</p>
      <p>‘സിനിമാ നിര്‍മാതാക്കളും അത് പോലെ തന്നെ വിതരണക്കാരും ഗവണ്‍മെന്റിന്റെ നിയന്ത്രണത്തിലുള്ള കെ.എസ്.എഫ്.ഡി.സിയുടെ പതിനേഴ് തീയറ്ററുകളില്‍ ഇപ്പോള്‍ പടം തരുന്നില്ല. അതേ സമയത്ത് സ്വകാര്യ തീയറ്റുകള്‍ക്ക് കൊടുക്കുകയും ചെയ്യുന്നു. ജി.എസ്.ടിയുമായി ബന്ധപ്പെട്ടുള്ള വിനോദ നികുതി ബഡ്ജറ്റിന്റെ ഭാഗമായി ഗവണ്‍മെന്റ് വര്‍ധിപ്പിച്ചു എന്നതാണ് കാരണം’; മന്ത്രി എ.കെ ബാലന്‍ പറഞ്ഞു.</p>
    </article>
  </body>
</html>