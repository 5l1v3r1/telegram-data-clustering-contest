<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/29/cyprus-odobral-obcianstvo-ruskemu-oligarchovi-olegovi-deripaskovi/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-29T10:51:51+00:00"/>
    <meta property="og:title" content="Cyprus odobral občianstvo ruskému oligarchovi Olegovi Deripaskovi"/>
    <meta property="og:description" content="Začiatkom novembra Nikózia oznámila, že spustila procedúru odobratia občianstva 26 osobám, ktoré ho na Cypre získali. Momentálne o toto občianstvo prišiel aj ruský oligarcha Oleg Deripaska.  Informoval o tom portál Aktuality s odvolaním sa na iné médiá. Deripaska (51), ktorý získal cyperské občianstvo v roku 2017, túto správu zatiaľ oficiálne..."/>
  </head>
  <body>
    <article>
      <h1>Cyprus odobral občianstvo ruskému oligarchovi Olegovi Deripaskovi</h1>
      <address><time datetime="2019-11-29T10:51:51+00:00">29 Nov 2019, 10:51</time> by <a rel="author">Gabriel Matta</a></address>
      <p>Začiatkom novembra Nikózia oznámila, že spustila procedúru odobratia občianstva 26 osobám, ktoré ho na Cypre získali. Momentálne o toto občianstvo prišiel aj ruský oligarcha Oleg Deripaska.  <a href="https://www.aktuality.sk/clanok/744698/cyprus-odobral-obcianstvo-ruskemu-oligarchovi-olegovi-deripaskovi/">Informoval</a> o tom portál Aktuality s odvolaním sa na iné médiá.</p>
      <p>Deripaska (51), ktorý získal cyperské občianstvo v roku 2017, túto správu zatiaľ oficiálne nepotvrdil, taktiež ani cyperské úrady. Je však všeobecne známe, že tento magnát disponuje úzkymi väzbami v Kremli a priamo na Vladimíra Putina.</p>
      <p>Hovorca Kremľa Dmitrij Peskov na margo tejto správy uviedol, že rozhodnutie cyperských orgánov zbaviť Deripasku občianstva „<i>nemá nič spoločné s Kremľom… Je to vnútorná záležitosť Cypru. Je to o Cypre a samotnom Deripaskovi</i>“.</p>
      <related>
        <a href="https://www.hlavnydennik.sk/2019/09/18/pavol-jesensky-vlada-a-parlament-pomohli-oligarchom-sklbnut-si-pred-volbami-z-rozpoctu/"/>
      </related>
      <p>Americké ministerstvo financií zaradilo na svoj sankčný zoznam Deripasku aj tri spoločnosti s ním spojené – ruský hliníkový gigant Rusal, jeho materskú spoločnosť En+ a energetickú spoločnosť EuroSibEnergo.</p>
    </article>
  </body>
</html>