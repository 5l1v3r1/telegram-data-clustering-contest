<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80190316/"/>
    <meta property="og:site_name" content="Janam TV"/>
    <meta property="article:published_time" content="2019-11-29T10:30:11+00:00"/>
    <meta property="og:title" content="എംജി സര്‍വ്വകലാശാല മാര്‍ക്ക് ദാന വിവാദം; വൈസ് ചാന്‍സലര്‍മാരുടെ യോഗം വിളിച്ച് ചേര്‍ക്കുമെന്ന് ഗവര്‍ണര്‍"/>
    <meta property="og:description" content="തിരുവനന്തപുരം: എംജി സര്‍വ്വകലാശാല മാര്‍ക്ക് ദാന വിവാദത്തില്‍ വൈസ് ചാന്‍സലര്‍മാരുടെ യോഗം വിളിച്ച് ചേര്‍ക്കുമെന്ന് ഗവര്‍ണര്‍ ആരിഫ് മുഹമ്മദ് ഖാന്‍."/>
  </head>
  <body>
    <article>
      <h1>എംജി സര്‍വ്വകലാശാല മാര്‍ക്ക് ദാന വിവാദം; വൈസ് ചാന്‍സലര്‍മാരുടെ യോഗം വിളിച്ച് ചേര്‍ക്കുമെന്ന് ഗവര്‍ണര്‍</h1>
      <address><time datetime="2019-11-29T10:30:11+00:00">29 Nov 2019, 10:30</time> by <a rel="author">Janam TV Web Desk</a></address>
      <p>തിരുവനന്തപുരം: എംജി സര്‍വ്വകലാശാല മാര്‍ക്ക് ദാന വിവാദത്തില്‍ വൈസ് ചാന്‍സലര്‍മാരുടെ യോഗം വിളിച്ച് ചേര്‍ക്കുമെന്ന് ഗവര്‍ണര്‍ ആരിഫ് മുഹമ്മദ് ഖാന്‍. പരീക്ഷകളുടെ വിശ്യാസീയത നിലനിര്‍ത്തുന്ന കാര്യത്തില്‍ ഒരു ഒത്തു തീര്‍പ്പിനും തയ്യാറല്ലെന്ന് അദ്ദേഹം പറഞ്ഞു.</p>
      <p>സര്‍വ്വകലാശാല സിന്‍ഡിക്കേറ്റ് അധികാര പരിധിക്കപ്പുറം പ്രവര്‍ത്തിച്ചുവെന്ന് മനസിലാക്കി സ്വയം തിരുത്തിയെന്നു ഗവര്‍ണര്‍ വ്യക്തമാക്കി. സര്‍വ്വകലാശാല സിന്‍ഡിക്കേറ്റാണ് ബിടെക് കോഴ്‌സിന് അഞ്ച് മാര്‍ക്ക് പ്രത്യേക മോഡറേഷന്‍ നല്‍കാന്‍ തീരുമാനിച്ചത്.</p>
      <p>എന്നാല്‍ മാര്‍ക്ക് ദാനം വിവദമായതോടെ സിന്‍ഡിക്കേറ്റ് കൂടി മാര്‍ക്ക് ദാനം പിന്‍വലിക്കുകയായിരുന്നു. മാര്‍ക്ക് ദാനം റദ്ദാക്കിയിട്ടും സര്‍വ്വകലാശാല തുടര്‍ നടപടികള്‍ സ്വീകരിച്ചില്ലെന്ന് ആക്ഷേപം ഉയര്‍ന്നിരുന്നു. അനധികൃതമായി മാര്‍ക്ക് നേടി ജയിച്ച വിദ്യാര്‍ത്ഥികളുടെ സര്‍ട്ടിഫിക്കറ്റുകള്‍ ഇതുവരെയും സര്‍വ്വകലാശാല തിരികെ വാങ്ങിയിട്ടില്ലെന്നാണ് ലഭ്യമാകുന്ന വിവരം.</p>
    </article>
  </body>
</html>