<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/yunker-blokiraneto-albaniya-e-sramno-407862.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T10:45:52+00:00"/>
    <meta property="og:title" content="Юнкер: Блокирането Албания е срамно"/>
    <meta property="og:description" content="Ако силата на Европа се състои в това да бъдем доверен партньор, нашата слабост се състои в това, че не спазваме обещанията си, каза шефът на ЕК"/>
  </head>
  <body>
    <article>
      <h1>Юнкер: Блокирането Албания е срамно</h1>
      <address>
        <time datetime="2019-11-29T10:45:52+00:00">29 Nov 2019, 10:45</time>
      </address>
      <p>Председателят на Европейската комисия Жан-Клод Юнкер прие да бъде автор на дневния редакционен коментар на Политико в последния си ден на служба, съобщава БГНЕС. В него Юнкер се връща назад и поглежда към слабостите и успехите на петгодишния си мандат начело на европейската изпълнителна власт.</p>
      <p>Той споделя относно преговорите със Северна Македония и Албания през октомври, че това е неизпълнение на даденото обещание на двете страни.</p>
      <p>„Ако силата на Европа се състои в това да бъдем доверен партньор, някой, на когото може да се разчита да защитава глобалния ред, основаващ се на многостранни правила, нашата слабост се състои в това, че не спазваме обещанията си - нашите и тези на нашите международни съюзници. Най-добрият пример е нашата политика на разширяване и срамната неспособност на европейските лидери да спазят обещанията си за започване на преговори за присъединяване със Северна Македония и Албания, след като тези правителства изпълниха необходимите критерии. Уважението трябва да бъде спечелено и ако искаме да запазим доверието в нас, трябва да направим това, което сме казали, че ще направим - вътре и вън“, написа Юнкер в своя прощален коментар.</p>
    </article>
  </body>
</html>