<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/biznis/3366661/regionalni-lider-sa-preko-30-brendova-nectar-ulaze-u-organsku-proizvodnju"/>
    <meta property="og:site_name" content="kurir.rs"/>
    <meta property="article:published_time" content="2019-11-29T10:47:00+00:00"/>
    <meta property="og:title" content="REGIONALNI LIDER SA PREKO 30 BRENDOVA: Nectar ulaže u organsku proizvodnju"/>
    <meta property="og:description" content="U prvih 20 godina poslovanja, kompanija Nectar je generisala preko milijardu evra bruto dodate vrednosti u Srbiji, podržala 5.500 radnih mesta u sistemu vrednosti, izgradila preko 30 brendova i apsolutni je lider sa 22 tržišnog učešća na tržištu sokova regiona ..."/>
  </head>
  <body>
    <article>
      <h1>REGIONALNI LIDER SA PREKO 30 BRENDOVA: Nectar ulaže u organsku proizvodnju</h1>
      <address>
        <time datetime="2019-11-29T10:47:00+00:00">29 Nov 2019, 10:47</time>
      </address>
      <p>U prvih 20 godina poslovanja, kompanija Nectar je generisala preko milijardu evra bruto dodate vrednosti u Srbiji, podržala 5.500 radnih mesta u sistemu vrednosti, izgradila preko 30 brendova i apsolutni je lider sa 22% tržišnog učešća na tržištu sokova regiona zemalja bivše Jugoslavije.</p>
      <p>“Više od 95% kumulativnog profita, od gotovo 80 miliona evra, re-investirali smo tokom protekle dve decenije u razvoj i nove akvizicije. A naš strateški cilj je razvoj organske proizvodnje i zaštita geo porekla domaćeg voća čime se stvaraju uslovi za jasnu pozitivnu diferencijaciju proizvoda iz Srbije na globalnom tržištu i dodaje vrednost ne samo sirovini već i gotovim proizvodima i ekonomiji. Pratimo globalne trendove a to je da potrošači sve više žele da znaju o poreklu hrane, o priči koja je iza scene, i na koji način je proizvedena, da li je sigurna za konzumaciju i ekološki održiva. Spremni su da plate više za kvalitet i autentičnost”, <b>ističe za Kurir Mihailo Janković, direktor Nectara</b></p>
      <figure>
        <img src="https://www.kurir.rs/data/images/2019/11/29/10/2069143_nektarportreti10_ff.jpg?ver=1575020830"/>
        <figcaption>
          <cite>foto: Promo</cite>
        </figcaption>
      </figure>
      <p>Nectar je ove godine otvorio najveće plantaže organskih jabuka u Srbiji na 45ha, a plan je da u naredne četiri godine zasadi kompletnih 114ha. U opremu i sadnice je uloženo do sada 200 hiljada evra, a u naredne četiri godine biće investirano ukupno 500 hiljada evra. Kompanija je zaštitila poreklo Ariljske maline i Oblačinske višnje. Proširili su kapacitete za proizvodnju i preradu voća i povrća u Vladičinom Hanu. Ušli su u joint venture sa kompanijom Global Seed, vlasnikom jedne od najvećih farmi organskog mleka u Evropi koja se nalazi u Čurugu. Planiraju da snažno razviju nove kategorije proizvoda brenda FARMA ORGANICA i ponude visoko kvalitetan portfolio organskih mlečnh proizvoda.</p>
      <figure>
        <img src="https://www.kurir.rs/data/images/2019/11/29/10/2069145_6p8a7307_ff.jpg?ver=1575021298"/>
        <figcaption>
          <cite>foto: Promo</cite>
        </figcaption>
      </figure>
      <p>“Mi želimo da vidimo naše kvalitetne proizvode, organske sokove i mlečne proizvode, Ariljsku malinu, Oblačinsku višnju na policama supermarketa bilo gde u svetu. I to nam je cilj. Nectar trenutno izvozi u preko 60 zemalja, na pet kontinenata. Čak 30% našeg prometa čini izvoz. Otvorili smo i tržista zamalja Beneluksa, a plan nam je dalji razvoj tržišta Bliskog Istoka i Kine onda i dalje”, <b>kaže Janković.</b></p>
      <p>Promo tekst</p>
    </article>
  </body>
</html>