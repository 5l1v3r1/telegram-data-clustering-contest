<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a548006/Zapaljena-tri-automobila-u-Prokuplju-medju-njima-i-auto-inspektora-policije.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-29T10:36:00+00:00"/>
    <meta property="og:title" content="Zapaljena tri automobila u Prokuplju, među njima i auto inspektora policije"/>
    <meta property="og:description" content="Među izgorelim automobilima noćas ispred jedne zgrade u Ulici Strahinjića Bana u Prokuplju je i automobil..."/>
  </head>
  <body>
    <article>
      <h1>Zapaljena tri automobila u Prokuplju, među njima i auto inspektora policije</h1>
      <address>
        <time datetime="2019-11-29T10:36:00+00:00">29 Nov 2019, 10:36</time>
      </address>
      <p>Među izgorelim automobilima noćas ispred jedne zgrade u Ulici Strahinjića Bana u Prokuplju je i automobil policijskog službenika, potvrđeno je za N1 iz Policijske uprave u ovom gradu.</p>
      <p>Time su okončane spekulacije u vezi sa noćašnjim požarom za koji se sumnja da je podmetnut, a da je namera bila uništenje vozila jednog inspektora policije.</p>
      <p>Vatra je ispred zgrade broj 6 buknula oko tri sata ujutru, a potom se, prema tvrdnjama stanara, čula i eksplozija.</p>
      <p>Oštećena je fasada zgrade i dva automobila parkirana oko inspektorovog. U trenutku dolaska ekipe N1 na lice mesta, auto za koji se sumnja da je moguća meta napada, bio je odnet.</p>
      <p>Namerno izazvani požari na automobilima u noćnim satima, nisu retkost na jugu Srbije.</p>
      <p>Mnogo je slučajeva u Nišu koji godinama ne dobijaju epiloge, a u Prokuplju je, podsetimo, pre samo nekoliko meseci, bačeno više zapaljenih flaša sa benzinom na parkirano vozilo u dvorištu saobraćajnog inspektora u ovom mestu.</p>
    </article>
  </body>
</html>