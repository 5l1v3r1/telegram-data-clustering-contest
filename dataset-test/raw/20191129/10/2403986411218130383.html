<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/chorna_pyatnitsya_2019_aliexpress_tovari_tehnika_zi_znizhkoyu_spisok_n1239627"/>
    <meta property="og:site_name" content="24 Канал"/>
    <meta property="article:published_time" content="2019-11-29T10:04:00+00:00"/>
    <meta property="og:title" content="Чорна п'ятниця 2019 на AliExpress: які товари придбати зі знижками"/>
    <meta property="og:description" content="Масштабний розпродаж Чорна п'ятниця пройде й на торговельному майданчику AliExpress. Вже 29 листопада користувачі отримають можливість придбати товари із шаленими знижками."/>
  </head>
  <body>
    <article>
      <h1>Чорна п'ятниця 2019 на AliExpress: які товари придбати зі знижками</h1>
      <address><time datetime="2019-11-29T10:04:00+00:00">29 Nov 2019, 10:04</time> by <a rel="author" href="https://24tv.ua/anastasiya_mozharovska_tag5949/" target="_blank">Анастасія Можаровська</a></address>
      <p>
        <b>Масштабний розпродаж Чорна п'ятниця пройде й на торговельному майданчику AliExpress. Вже 29 листопада користувачі отримають можливість придбати товари із шаленими знижками.</b>
      </p>
      <p>Які товари варто придбати зі знижками в Чорну п'ятницю на AliExpress розбиралися журналісти <a href="https://24tv.ua/techno/">Техно 24</a>.</p>
      <blockquote>До теми: <a href="https://24tv.ua/techno/chorna_pyatnitsya_2019_ukrayina_komfi_rozetka_tsitrus_allo_znizhki_n1237907">Чорна п'ятниця в Україні: магазини техніки, де можна купити товар зі знижкою</a></blockquote>
      <h3>Робот-порохотяг</h3>
      <p>Давно мріяли придбати собі такого "помічника"? Чорна п'ятниця – це чудова можливість не лише придбати собі робота-порохотяга, але й зекономити кругленьку суму. </p>
      <p><a href="https://ali.ski/3SvB25">Робот iLIFE V7s Plus</a> примітний тривалим часом автономної роботи та набором корисних функцій. Робот-порохотяг завдяки невисокому корпусу (84 міліметра) може дістати пил навіть в дуже віддалених місцях та під диваном. А завдяки боковим колесам iLIFE V7s Plus може долати різні перешкоди, наприклад, пороги або килими. </p>
      <figure>
        <img src="https://24tv.ua/resources/photos/news/620_DIR/201911/1239627_10251298.jpeg?201911182526"/>
        <figcaption>iLIFE V7s Plus</figcaption>
      </figure>
      <p>Час автономної роботи iLIFE V7s Plus складає 120 хвилин після повної зарядки. Після успішно виконаної роботи робот повернеться на станцію для підзарядки. До слова, управляти iLIFE V7s Plus максимально просто – завдяки додатку в смартфоні.</p>
      <p>Наразі ціна iLIFE V7s Plus складає 4 745 гривень, однак під час Чорної п'ятниці робот-порохотяг можна буде придбати за <b><a href="https://ali.ski/3SvB25">3 912 гривень</a></b>.</p>
      <h3>Електросамокат</h3>
      <p>Ще один незамінний "друг" в міських умовах – електричний самокат. Такий вид транспорту набуває широкого поширення не лише в світі, але й в Україні. Тож, якщо ви плануєте долучитися до ecofriendly-спільноти або ж просто зекономити свій час і не стояти в заторах, то електросамокат – вдалий вибір.</p>
      <figure>
        <img src="https://24tv.ua/resources/photos/news/620_DIR/201911/1239627_10251303.jpg?201911183308"/>
        <figcaption>Mi Electric Scooter Pro</figcaption>
      </figure>
      <p>На ринку є чимало моделей із різними наборами функцій та особливостями конструкцій. <a href="https://ali.ski/z3cIw">Xiaomi Mi Electric Scooter Pro</a> дуже зручний у перевезенні: його легко можна скласти і покласти до багажника автомобіля. А важить самокат 14,2 кілограма.</p>
      <p>Запас ходу Mi Electric Scooter Pro – 45 кілометрів. Самокат обладнали потужними фарами, які освітлюють дорогу на 6 метрів попереду. Це забезпечить безпеку поїздки під час темної пори доби. </p>
      <figure>
        <img src="https://24tv.ua/resources/photos/news/620_DIR/201911/1239627_10251301.jpg?201911183308"/>
        <figcaption>Mi Electric Scooter Pro</figcaption>
      </figure>
      <p>Обійдеться такий вид транспорту від 11 612 гривень, а під час розпродажу в Чорну п'ятницю його можна буде придбати на AliExpress від <a href="https://ali.ski/z3cIw"><b>11 238 гривень.</b></a></p>
      <h3>Смарт-годинник</h3>
      <p>Смарт-годинники набули широкого поширення не лише серед любителів активного відпочинку та спорту. Зараз розумний девайс можна побачити у багатьох користувачів, адже він не лише функціональний, але й виглядає доволі стильно.</p>
      <blockquote>Цікаво: <a href="https://24tv.ua/techno/chorna_pyatnitsya_2019_ukraina_znizhki_iphone_samsung_xiaomi_huawei_n1237905">Чорна п'ятниця 2019: які смартфони купити під час розпродажу</a></blockquote>
      <p><a href="https://ali.ski/CZb0a0">Huami Amazfit Pace</a>, приміром, окрім цікавого дизайну отримав підтримку 11 режимів тренування, функцію Always on Display та до 5 днів автономної роботи від одного заряду акумулятора.</p>
      <figure>
        <img src="https://24tv.ua/resources/photos/news/620_DIR/201911/1239627_10251323.jpg?201911183308"/>
        <figcaption>Huami Amazfit Pace</figcaption>
      </figure>
      <p>Наразі Huami Amazfit Pace можна придбати за 2 397 гривень, а під час Чорної п'ятниці розумний девайс обійдеться в <b><a href="https://ali.ski/CZb0a0">2 022 гривні.</a></b></p>
      <h3>Термокружка</h3>
      <p>Наближається зимова пора і під час будь-яких подорожей термокружка стане вашим незамінним супутником. На ринку чимало товарів, які представлені в цій ктегорії. Однак є не так багато компаній, які можуть запропонувати термокружку, яка протримає ваш напій в теплі до 24 годин.</p>
      <figure>
        <img src="https://24tv.ua/resources/photos/news/620_DIR/201911/1239627_10251339.jpeg?201911183308"/>
        <figcaption>Xiaomi Mijia Pinztea</figcaption>
      </figure>
      <p><a href="https://ali.ski/09aIC">Xiaomi Mijia Pinztea</a> зможе зберегти температуру напоїв від 12 до 24 годин. Термокружка виготовлена із екологічного матеріалу та сертифікована за стандартом CIQ. Об'єм кружки – до 300 мілілітрів.</p>
      <p>Придбати Xiaomi Mijia Pinztea можна за 769 гривень, а під час Чорної п'ятниці термокружка на AliExpress обійдеться в <b><a href="https://ali.ski/09aIC">755 гривень</a></b>.</p>
      <h3>Навушники</h3>
      <p>Любите слухати музику та не уявляєте своє життя без неї? Тут знайдеться ґаджет і для вас. На сайті чимало пропозицій із бездротовими навушниками, які можуть задовільнити потреби будь-якого користувача.</p>
      <p>Бренд Honor добре себе зарекомендував на ринку, тим більше на AliExpress є офіційні дестрибютори вендора.</p>
      <figure>
        <img src="https://24tv.ua/resources/photos/news/620_DIR/201911/1239627_10251321.jpg?201911183308"/>
        <figcaption>Honor FreeBuds</figcaption>
      </figure>
      <p>Бездротові навушники <a href="https://ali.ski/-i48O-">Honor FreeBuds</a> можуть похизуватися захистом від води, зручною формою та стильним дизайном.</p>
      <blockquote>Читайте також: <a href="https://24tv.ua/techno/tsifra_dnya_skilki_keshbeku_otrimali_ukrayintsi_na_rozprodazhi_aliexpress_n1237534">Цифра дня: скільки кешбеку отримали українці на розпродажі AliExpress</a></blockquote>
      <p>Ціна Honor FreeBuds – 1 731 гривня, а під час Чорної п'ятниці вони обійдуться в <b><a href="https://ali.ski/-i48O-">1 713 гривень</a></b>.</p>
      <p>Зауважимо, також користувачі мають можливість використати спеціальні промокоди, які збільшать знижку:</p>
      <ul>
        <li><b>AMBF10 – </b>промокод дає знижку в 10 доларів на товари, які коштують понад 100 доларів.</li>
        <li><b>AMBFN4 </b>– промокод дає можливість отримати знижку 4 долари на товари, які коштують понад 5 доларів. Зауважимо, знижка дійсна для нових користувачів.</li>
      </ul>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Тех</a><a href="https://24tv.ua/techno/tehno_tag5908/">но</a></b></blockquote>
    </article>
  </body>
</html>