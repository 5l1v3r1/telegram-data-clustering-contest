<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/lechkov-iiordan-vitzeprezident-1619106.html"/>
    <meta property="og:site_name" content="Cross"/>
    <meta property="article:published_time" content="2019-11-29T10:35:00+00:00"/>
    <meta property="og:title" content="Йордан Лечков: Продължавам да съм вицепрезидент на БФС"/>
    <meta property="og:description" content="/КРОСС/ Продължавам да съм първи вицепрезидент на БФС. Това заяви в студиото на Сутрешния блок на БНТ Йордан Лечков. Продължават да взимат колегите, според мен, неправомерни решения, защото ние имаме върховен орган, който се нарича конгрес. Само конгресът може да решава, той си взима решенията - той избира президент и вицепрезиденти и изпълком. Лечков каза, че не е подал оставка, за да може да продължи да функционира Българският футболен съюз."/>
  </head>
  <body>
    <article>
      <h1>Йордан Лечков: Продължавам да съм вицепрезидент на БФС</h1>
      <address>
        <time datetime="2019-11-29T10:35:00+00:00">29 Nov 2019, 10:35</time>
      </address>
      <p>/КРОСС/ Продължавам да съм първи вицепрезидент на БФС. Това заяви в студиото на Сутрешния блок на БНТ Йордан Лечков. Продължават да взимат колегите, според мен, неправомерни решения, защото ние имаме върховен орган, който се нарича конгрес. Само конгресът може да решава, той си взима решенията - той избира президент и вицепрезиденти и изпълком. Лечков каза, че не е подал оставка, за да може да продължи да функционира Българският футболен съюз.</p>
      <p>Конгресът за избиране на нов президент на БФС ще се проведе на 7 юни. Това реши на заседание вчера Изпълнителният комитет на централата в Националната база в Бояна. Йордан Лечков коментира, че клубовете не са изявили желание за свикването на конгрес, а по повод насрочването за 7 юни допълни, че е внесъл жалба в съда. По думите му не си е правил отвод, нещо, което твърди вицепрезидентът на футболната централа Атанас Фурнаджиев. Не е необходимо вицепрезидентът, в случая Фурнаджиев, да си прави отвод, защото той не е първи вицепрезидент. Първи вицепрезидент е Йордан Лечков. Не съм си направил отвод. Според него единственото решение от вчерашното заседание на Изпълнителния комитет е било прекратяването на трудово-правните взаимоотношения с Борислав Михайлов.</p>
    </article>
  </body>
</html>