<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/handbal/contract-groener-1-jaar-verlengd-duitse-handbalsters/"/>
    <meta property="og:site_name" content="Sportnieuws"/>
    <meta property="article:published_time" content="2019-11-29T10:23:20+00:00"/>
    <meta property="og:title" content="Contract Groener met 1 jaar verlengd bij Duitse handbalsters"/>
    <meta property="og:description" content="Henk Groener blijft tot eind 2021 bondscoach van de Duitse handbalsters. Vlak voor de start van het WK in Japan heeft de Duitse bond het contract van de Nederlandse trainer met 1 jaar verlengd. Groener (59) heeft de Duitse vrouwen sinds begin 2018 onder zijn hoede. De oud-international van Oranje werkte daarvoor jarenlang als bondscoach…"/>
  </head>
  <body>
    <article>
      <h1>Contract Groener met 1 jaar verlengd bij Duitse handbalsters</h1>
      <address>
        <time datetime="2019-11-29T10:23:20+00:00">29 Nov 2019, 10:23</time>
      </address>
      <p>
        <b>Henk Groener blijft tot eind 2021 bondscoach van de Duitse handbalsters. Vlak voor de start van het WK in Japan heeft de Duitse bond het contract van de Nederlandse trainer met 1 jaar verlengd.</b>
      </p>
      <p>Groener (59) heeft de Duitse vrouwen sinds begin 2018 onder zijn hoede. De oud-international van Oranje werkte daarvoor jarenlang als bondscoach van de Nederlandse handbalsters. <br/><br/><b>Aansluiting wereldtop</b><br/>Onder zijn leiding vond Oranje aansluiting met de wereldtop. De handbalsters pakten zilver op het WK van 2015 en kwalificeerden zich voor de Olympische Spelen van 2016 in Rio de Janeiro, waar ze net naast de medailles grepen (4de). Kort na de Spelen besloot Groener te vertrekken.<br/><br/><b>WK in Japan</b><br/>De Nederlander heeft zich met Duitsland geplaatst voor het WK, waar Brazilië zaterdag de 1ste tegenstander in de groep is. "Dit is kort voor de start van het toernooi een mooi bericht en een compliment voor zowel de trainersstaf als de speelsters", zei Groener over zijn contractverlenging. <br/><br/>Het doel van de Duitse vrouwen is een plek bij de 1ste 7, want dan mogen ze in het voorjaar meedoen aan een olympisch kwalificatietoernooi.</p>
    </article>
  </body>
</html>