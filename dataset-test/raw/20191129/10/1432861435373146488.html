<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/arsenal-reshava-na-sreshta-dnes-bydeshteto-na-emeri-1410869.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-29T10:14:00+00:00"/>
    <meta property="og:title" content="Арсенал решава на среща днес бъдещето на Емери"/>
    <meta property="og:description" content="Ръководството на Арсенал ще проведе среща тази сутрин, на която ще вземе решение за бъдещето на мениджъра Унай Емери Артилеристите снощи загубиха от Айнтрахт с 1:2 на свой терен в мач от Лига Европа и вече са в серия от седем мача без победа във всички турнири"/>
  </head>
  <body>
    <article>
      <h1>Арсенал решава на среща днес бъдещето на Емери</h1>
      <address><time datetime="2019-11-29T10:14:00+00:00">29 Nov 2019, 10:14</time> by <a rel="author">Sportlive.bg</a></address>
      <p>Ръководството на <b><a href="https://www.sportlive.bg/tags/3848">Арсенал</a></b> ще проведе среща тази сутрин, на която ще вземе решение за бъдещето на мениджъра Унай Емери. "Артилеристите" снощи загубиха от Айнтрахт с 1:2 на свой терен в мач от Лига Европа и вече са в серия от седем мача без победа във всички турнири.</p>
      <p>Това е най-лошата серия за тима от 27 години и босовете на клуба днес ще търсят начин за излизане от кризата. Естествено, въпросът се състои в това ще бъде ли Емери уволнен. Самият наставник вижда и позитивни неща в играта на своите възпитаници.</p>
      <p><i>"Мисля, че надграждаме. През първото полувреме контролирахме играта и поведохме с 1:0, създавайки моменти и за втори гол. Първите пет или 10 минути от втората част бяха позитивни, отчитайки нашата игра. Загубихме обаче концентрация за 15 минути, те ни вкараха два гола и не успяхме да променим резултата. В заключителните 20 минути се опитахме да изравним, но не успяхме да създадем чисти положения в този период"</i>, отбеляза Емери.<b><i><a href="https://www.sportlive.bg/worldfootball/england/Igrachite-na-Arsenal-zacherknaha-Emeri-predpochitat-da-slushat-asistenta-mu-1403192.html"> А какво интересно разкритие за властта му в съблекалнята се появи наскоро вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/ligaeurope/Arsenal-se-izdyni-i-sreshtu-Ajntraht-%E2%80%9Etopchiite%E2%80%9C-bez-pobeda-edin-mesec-1410800.html"/>
        <a href="https://www.sportlive.bg/worldfootball/england/Poqvi-se-nov-favorit-za-trenxorskoto-mqsto-v-Arsenal-1410388.html"/>
        <a href="https://www.sportlive.bg/worldfootball/england/Bivsh-igrach-na-Arsenal-vse-po-blizo-do-trenxorskiq-post-v-kluba-1409627.html"/>
        <a href="https://www.sportlive.bg/worldfootball/england/Ot-Arsenal-nqma-da-se-razdelqt-s-Emeri-za-momenta-1409211.html"/>
        <a href="https://www.sportlive.bg/worldfootball/england/Igrach-na-Arsenal-se-oplaka-che-klubyt-i-Unaj-Emeri-ne-vqrvat-v-nego-1407849.html"/>
      </related>
    </article>
  </body>
</html>