<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/nowa-dyrektor-generalna-towarzystwa-biblijnego-w-polsce/"/>
    <meta property="og:site_name" content="eKAI"/>
    <meta property="article:published_time" content="2019-11-29T10:42:00+00:00"/>
    <meta property="og:title" content="Nowa dyrektor generalna Towarzystwa Biblijnego w Polsce"/>
    <meta property="og:description" content="Komitet Krajowy Towarzystwa Biblijnego w Polsce 27 listopada jednogłośnie podjął uchwałę o powołaniu Jadwigi Zalisz na stanowisko dyrektora generalnego Towarzystwa z dniem 1 stycznia 2020 r. Ma to zwi"/>
  </head>
  <body>
    <article>
      <h1>Nowa dyrektor generalna Towarzystwa Biblijnego w Polsce</h1>
      <address><time datetime="2019-11-29T10:42:00+00:00">29 Nov 2019, 10:42</time> by <a rel="author">pb (KAI/tb.org.pl)</a></address>
      <p>
        <b>Komitet Krajowy Towarzystwa Biblijnego w Polsce 27 listopada jednogłośnie podjął uchwałę o powołaniu Jadwigi Zalisz na stanowisko dyrektora generalnego Towarzystwa z dniem 1 stycznia 2020 r. Ma to związek z planowanym na koniec br. przejściem na emeryturę obecnej dyrektor Małgorzaty Platajs.</b>
      </p>
      <p>Jadwiga Zalisz jest wieloletnim pracownikiem Towarzystwa Biblijnego i zna wszystkie aspekty jego działalności. Prowadziła i prowadzi wiele projektów, związanych z wydawaniem, tłumaczeniem i rozpowszechnianiem Biblii. Należy do Kościoła Ewangelicko-Reformowanego.</p>
      <p><a href="https://ekai.pl/search/Towarzystwo+Biblijne/">Towarzystwo Biblijne</a> w Polsce jest chrześcijańską organizacją międzywyznaniową, zajmującą się tłumaczeniem, wydawaniem i rozpowszechnianiem Pisma Świętego. Zrzeszając 11 Kościołów członkowskich, reprezentujących wszystkie tradycje chrześcijańskie w Polsce, stanowi najbardziej ekumeniczne gremium w naszym kraju. Prezesem Towarzystwa jest bp Andrzej Malicki z Kościoła Ewangelicko-Metodystycznego.</p>
      <footer>Warszawa Ⓒ Ⓟ</footer>
    </article>
  </body>
</html>