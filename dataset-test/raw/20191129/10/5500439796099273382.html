<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22899/nezakonito-prevazal-tujce-in-na-razkrizju-povzrocil-prometno-nesreco.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-29T10:18:00+00:00"/>
    <meta property="og:title" content="Nezakonito prevažal tujce in na Razkrižju povzročil prometno nesrečo"/>
    <meta property="og:description" content="Pri opravljanju nalog varovanja državne meje sta policista PP Ljutomer v četrtek, malo po 14. uri na Razkrižju ustavljala vozilo znamke Mercedes, avstrijskih registrskih oznak, ki pa na znake policistov ni ustavil in z nezmanjšano hitrostjo nadaljeval z vožnjo. Med vožnjo je voznik zapeljal z vozišča in trčil ..."/>
  </head>
  <body>
    <article>
      <h1>Nezakonito prevažal tujce in na Razkrižju povzročil prometno nesrečo</h1>
      <h2>Voznik na znake policistov ni ustavil in z nezmanjšano hitrostjo nadaljeval z vožnjo. Med vožnjo je voznik zapeljal z vozišča in trčil v žično ograjo ter brajde.</h2>
      <address><time datetime="2019-11-29T10:18:00+00:00">29 Nov 2019, 10:18</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_04/prometna-nesreca_20228431808.jpg"/>
        <figcaption>Med vožnjo je voznik zapeljal z vozišča</figcaption>
      </figure>
      <p>Pri opravljanju nalog varovanja državne meje sta policista PP Ljutomer v četrtek, malo po 14. uri na Razkrižju ustavljala vozilo znamke Mercedes, avstrijskih registrskih oznak, ki pa na znake policistov ni ustavil in z nezmanjšano hitrostjo nadaljeval z vožnjo. Med vožnjo je voznik zapeljal z vozišča in trčil v žično ograjo ter brajde na Razkrižju. Na kraju je bilo prijetih več oseb.</p>
      <p>Z zbiranje obvestil in opravljenim ogledom kraja je bilo ugotovljeno, da je 59-letni državljan Turčije v vozilu nezakonito prevažal štiri državljane Turčije. Osumljenemu državljanu Turčije je bila odvzeta prostost in bo kazensko ovaden zaradi utemeljenega suma storitve kaznivega dejanja Prepovedano prehajanje meje ali ozemlja države, priveden na sodišče. Postopki s tujci še niso zaključeni. Za povzročitev prometne nesreče je bila vozniku izrečena globa. Nastalo je za okrog 800 evrov materialne škode.</p>
      <p>Med opravljanjem nalog varovanja državne meje so ljutomerski policisti izsledili in prijeli še pet državljanov Afganistana in dva državljana Turčije, ki so nezakonito prestopili državno mejo. Postopki policistov s tujci še niso zaključeni.</p>
    </article>
  </body>
</html>