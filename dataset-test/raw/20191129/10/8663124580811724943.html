<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-zorya-karpaty-gospodari-polya-povernut-sya-na-peremozhnyj-shlyah/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-29T10:19:00+00:00"/>
    <meta property="og:title" content="Прогноз і ставка. «Зоря» – «Карпати»: господарі поля повернуться на переможний шлях"/>
    <meta property="og:description" content="У Запоріжжі зустрінуться команди, які знаходяться на різних «полюсах» турнірної таблиці. Господарі поля минулого туру програли і пропустили уперед київське «Динамо», львів’яни взагалі не виграють вже більше двох місяців. У наступному турі «Зоря» протистоятиме команді Михайличенка у Києві, тому у нашому матчі Скрипник налаштовуватиме своїх підопічних на максимальний результат."/>
  </head>
  <body>
    <article>
      <h1>Прогноз і ставка. «Зоря» – «Карпати»: господарі поля повернуться на переможний шлях</h1>
      <address><time datetime="2019-11-29T10:19:00+00:00">29 Nov 2019, 10:19</time> by <a rel="author">Анатолій Плохотнюк</a></address>
      <p>У Запоріжжі зустрінуться команди, які знаходяться на різних «полюсах» турнірної таблиці. Господарі поля минулого туру програли і пропустили уперед київське «Динамо», львів’яни взагалі не виграють вже більше двох місяців. У наступному турі «Зоря» протистоятиме команді Михайличенка у Києві, тому у нашому матчі Скрипник налаштовуватиме своїх підопічних на максимальний результат.</p>
      <p>
        <b>14:00, 30 лис 2019</b>
      </p>
      <h3>«Зоря»</h3>
      <p>Центральний матч 15-го туру УПЛ відбувся у Олександрії, де господарі поля вдруге за останній місяць засмутили вболівальників «чорно-білих». Команди не створили великої кількості небезпечних моментів і долю зустрічі вирішив єдиний гол, забитий Банадою після подачі зі штрафного. Відзначу, що Микита Шевченко у другому поспіль матчі не дав реалізувати пенальті гравцеві команди суперника.</p>
      <p>Три останні зустрічі на «Славутич-Арені» господарі виграли із загальним рахунком 8:1. Після вольової перемоги 2:1 над «Десною» «мужики» розгромили «Ворсклу» із рахунком 4:0 і не без проблем переграли «Колос» (2:0).</p>
      <h3>«Карпати»</h3>
      <p>Минулого уїк-енду «леви» приймали «Олімпік», який останнім часом просто нестримний. Господарям поля вдалося відкрити рахунок після помилки Кринського, який пропустив слизький м’яч поміж ніг. Проте вже за підсумками першого тайму гості вийшли уперед. Спочатку Цимбалюк влучно пробив головою після розіграшу стандартного положення, а потім Шахаб несподівано для голкіпера львів’ян пробив під поперечину. Господарі поля теж не відсиджувалися біля власних воріт і навіть забили, але боковий арбітр у тому моменті зафіксував положення поза грою. Ще у одному моменті Лях пробив у каркас воріт. У другій половині зустрічі Артим зберіг свої володіння недоторканими, декілька разів рятуючи свою команду від пропущеного голу. Рахунок першого тайму залишився незмінним – 1:2.</p>
      <p>«Карпати» не виграють у гостьових матчах з 18 серпня. Втім, дві попередні зустрічі із київським «Динамо» та «Маріуполем» їм вдалося звести до нічиїх. Причому останнім поступалися по ходу матчу із рахунком 0:2.</p>
      <p>Луганський клуб здолав «зелено-білих» у чотирьох попередніх матчах, у тому числі й у 5-му турі поточного чемпіонату. Тоді Будковський забив єдиний гол на початку другого тайму.</p>
      <p>За всіма розкладами «Зоря» повинна перемагати і перемагати переконливо. Львів’яни у чотирьох останніх турах не забивали тільки у ворота «Шахтаря», можливо зуміють відзначитися і у воротах Шевченка. Проте, гадаю, що команда Скрипника навіть за такого розвитку подій не залишить шансів «Карпатам» – 2:0 або 3:1.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/breshiya-atalanta-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/prognoz-i-stavka-l-viv-dnipro-1-vezinnya-gostej-povynno-zakinchytysya/"/>
        <a href="https://bookmaker-ratings.com.ua/tips/shhodennyj-ekspres-grayemo-koefitsiyent-2-87-3/"/>
      </related>
    </article>
  </body>
</html>