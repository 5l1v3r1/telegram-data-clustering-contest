<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/kiraly-viktor-jotekonykodassal-kezdi-az-adventet/187549"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Király Viktor jótékonykodással kezdi az adventet"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Király Viktor jótékonykodással kezdi az adventet</mark>
      </h1>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">Bors</a></address>
      <p>
        <b>Az énekes számára kiemelkedően fontos a társadalmi felelősségvállalás, ezért is fogadta el örömmel a Családszervezetek Adventi Jótékonysági Vásárának megkeresését. </b>
        <b>Az énekes számára kiemelkedően fontos a társadalmi felelősségvállalás, ezért is fogadta el örömmel a Családszervezetek Adventi Jótékonysági Vásárának megkeresését.</b>
      </p>
      <p>A Fiatal Családosok Klubja, a hazai családszervezetekkel karöltve idén is megszervezi a Családszervezetek Adventi Jótékonysági Vásárát, immár negyedik alkalommal. A jótékonysági eseménynek idén a MOM Sport Rendezvényközpont ad otthont, az akció ezúttal a szívbeteg kisbabákat támogatja, mely egy online gyűjtéssel indult november elején és egy nagyszabású eseménnyel zárul majd de­cember elsején, a MOM Sportban.</p>
      <p>„Ez egy olyan társadalmi réteget érintő ügy, amiről viszonylag kevés szó esik. Pedig több, mint tízezer család érintett ebben a betegségben, évente több, mint ötszáz szívműtétet végeznek gyermekeken. Ezért döntöttünk úgy, hogy az idei adventi gyűjtésből befolyó összeget a szívbeteg kisbabákat támogató Okkal dobban Alapítvány kapja majd” – mondta el a sajtótájékoztatón Király Nóra, a FICSAK alapítója. A kampányban idén Király Viktor is részt vesz, aki szívügyének tekinti a gyerekek támogatását.</p>
      <figure>
        <img src="http://media.borsonline.hu/cikk/20/193178/big-lead/650x360/2037567_20191128-csaladszervezetek-iv-jotekonysagi-vasara-mg-022.jpg"/>
        <figcaption>Az énekes még érzékenyebbé vált a gyerekekkel kapcsolatos ügyekre, mióta ikertestvére édesapa lett</figcaption>
      </figure>
      <p>„Mióta az ikertestvérem édesapa lett, még inkább megérintenek a gyermekekkel kapcsolatos ügyek. Örömmel vállaltam el a megkeresést, és remélem, minél többen hozzájárulnak majd a jó ügyhöz” – fogalmazott az énekes. December elsején, a vasárnapi jótékonysági vásárnak a MOM Sport ad otthont.</p>
      <p>A sajtótájékoztatón részt vett Albertné Tiringer Mária, Sáregres Község Polgármestere, aki községe tagjaival 300 ezer forintot gyűjtött a szívbeteg kisbabák számára. Nyitrai Zsolt miniszterelnöki megbízott köszönetet mondott mindenkinek, aki a jó ügy mellé állt.</p>
    </article>
  </body>
</html>