<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100313/1842279/Prve-FOTO-Roba-Rotha-po-smrti-Potokarovej---27---Navrat-do-bytu-hrozy-"/>
    <meta property="og:site_name" content="Topky.sk"/>
    <meta property="article:published_time" content="2019-11-29T10:30:00+00:00"/>
    <meta property="og:title" content="Prvé FOTO Roba Rotha po smrti Potokárovej (†27): Návrat do bytu hrôzy!"/>
    <meta property="og:description" content="BRATISLAVA - 25. november už bude navždy pre Roba Rotha (47) bolestným dňom. Prišiel totiž o milovanú manželku, ktorú on sám našiel mŕtvu. Mal ju objaviť v kúpeľni s podrezanými žilami. Do bytu hrôzy sa však vracia!"/>
  </head>
  <body>
    <article>
      <h1>Prvé FOTO Roba Rotha po smrti Potokárovej (†27): Návrat do bytu hrôzy!</h1>
      <address>
        <time datetime="2019-11-29T10:30:00+00:00">29 Nov 2019, 10:30</time>
      </address>
      <h3>Prvé FOTO Roba Rotha po smrti Potokárovej (†27): Návrat do bytu hrôzy!</h3>
      <p>
        <i>BRATISLAVA - 25. november už bude navždy pre Roba Rotha (47) bolestným dňom. Prišiel totiž o milovanú manželku, ktorú on sám našiel mŕtvu. Mal ju objaviť v kúpeľni s podrezanými žilami. Do bytu hrôzy sa však vracia!</i>
      </p>
      <p>Pred pár dňami prišiel herecký svet o talentovanú umelkyňu Moniku Potokárovú. Hoci jej smrť zasiahla kolegov i fanúšikov, najväčší šok to bol pre jej rodinu a najmä pre jej manžela Roba Rotha. Žili spolu v byte v bratislavskom Starom Meste, kde ju práve on objavil bez známok života.</p>
      <figure>
        <img src="https://img.topky.sk/big/2527989.jpg/Robert-Roth-FOTO--Vlado-Benko-jr-.jpg"/>
      </figure>
      <p>Robo Roth sa pred domom stretol pravdepodobne so susedom. <a href="https://www.topky.sk/gl/629141/2527989/Prve-FOTO-Roba-Rotha-po-smrti-Potokarovej---27---Navrat-do-bytu-hrozy-"/> Zdroj: Vlado Benko Jr.</p>
      <p>Svoju milovanú mal nájsť vo vani s podrezanými žilami a už sa jej nedalo pomôcť. Mnohí by sa po takejto udalosti miestu smrti vyhýbali, na niekoľko dní zbalili svojich päť sliviek a odišli inam. Nám sa však podarilo Roba zachytiť, ako sa domov vracia.</p>
      <p>V ranných hodinách prišiel do bytu nevedno odkiaľ. Vyzerá to teda tak, že v byte, kde si jeho manželka vzala život, možno ani nespal. Okolo pol desiatej sa opäť z domu vytratil a nasadol do taxíka. Späť sa vrátil okolo pol dvanástej a pred bytom sa zarozprával, pravdepodobne so susedom. Doma sa opäť zdržal len chvíľu a po pár minútach sa ukázal s ruksakom na chrbte a vyzdvihlo ho biele auto. Kam sa vdovec vybral, nevedno, no v byte hrôzy sa, zdá sa, snaží tráviť čo najmenej času.</p>
      <figure>
        <img src="https://img.topky.sk/big/2527987.jpg/Robert-Roth-FOTO--Vlado-Benko-jr-.jpg"/>
      </figure>
      <p>O pol dvanástej vyšiel Robo Roth z bytu s ruksakom a čakal na odvoz.<a href="https://www.topky.sk/gl/629141/2527987/Prve-FOTO-Roba-Rotha-po-smrti-Potokarovej---27---Navrat-do-bytu-hrozy-"> </a>Zdroj: Vlado Benko Jr.</p>
    </article>
  </body>
</html>