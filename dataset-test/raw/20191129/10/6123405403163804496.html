<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/costume/influencer-digital-classifica-velvet-terza-agenzia-di-marketing-italiana-640053.html"/>
    <meta property="og:site_name" content="Affari Italiani"/>
    <meta property="article:published_time" content="2019-11-29T10:36:00+00:00"/>
    <meta property="og:title" content="Influencer e digital, classifica: Velvet terza agenzia di marketing italiana"/>
    <meta property="og:description" content="Classifica de Il Sole 24 ore, l’agenzia veneta Velvet è la terza nel segmento del marketing e della comunicazione, il fatturato vola a +112%"/>
  </head>
  <body>
    <article>
      <h1>Influencer e digital, classifica: Velvet terza agenzia di marketing italiana</h1>
      <h2>Classifica de Il Sole 24 ore, l’agenzia veneta Velvet è la terza nel segmento del marketing e della comunicazione, il fatturato vola a +112%</h2>
      <address>
        <time datetime="2019-11-29T10:36:00+00:00">29 Nov 2019, 10:36</time>
      </address>
      <h3>Influencer e digital, classifica: Velvet terza agenzia di marketing italiana</h3>
      <p>L’attesa classifica del Sole 24 Ore dedicata alla crescita delle aziende ha chiarito un meccanismo: l’ecosistema del marketing digitale è tra quelli a trazione maggiore. Il mondo del digitale cresce a ritmi vertiginosi, l’Italia da tanti punti di vista sembra essere la nuova Silicon Valley. E Velvet Media, agenzia di marketing e comunicazione veneta, eccelle in questo segmento.</p>
      <p>Ventesima posizione, un fatturato che vola a più del cento per cento e prospettive di un ulteriore raddoppio entro fine anno. Sono questi i dati che hanno reso l’agenzia “Leader della Crescita del 2020” nella classifica appena pubblicata da Il Sole 24 ore. Il tasso di crescita tra il 2015 e il 2018 è arrivato a +112,28%, grazie ad un fatturato passato in un triennio da 343.000 euro a 3.281.000 euro. Nel ranking nazionale delle agenzie che si occupano di marketing e pubblicità, Velvet Media è al terzo posto. Dati che peraltro continuano a registrare crescite a doppia cifra: per fine 2019 si attende un nuovo raddoppio del fatturato anche in seguito della decisione strategica di trasformare Velvet Media in una holding che gestisce diverse divisioni di business e incuba progetti innovativi di marketing.</p>
      <p>“Siamo orgogliosi di questo risultato”, commenta il titolare, Bassel Bakdounes. “E’ la conferma di una strategia di crescita sulla quale stiamo lavorando, che ci ha portato a diventare holding. Da agenzia Velvet si è evoluta in incubatrice di progetti di marketing ad alto potenziale innovativo, quali le startup Vendere Online e Just X e le divisioni specializzate, come ad esempio Velvet Fashion”.</p>
      <p>Nata come casa editrice nel 2013, oggi gestisce il marketing in outsourcing di oltre mille aziende del Nord Italia grazie ad un organico di circa 150 persone in continua espansione. Il core business è la gestione della comunicazione aziendale a tutti i livelli: dalla grafica ai video, dal posizionamento del brand allo sviluppo di siti di e-commerce fino alla lead generation. Con l'apertura delle agenzie sorelle negli Stati Uniti a Denver, in Thailandia a Bangkok, negli Emirati Arabi a Dubai e a Malta, Velvet agevola il processo di internazionalizzazione delle pmi. La storia di Velvet Media è raccontata nel libro “Marketing Heroes”, nel quale emerge lo stile aziendale basato su manga e rock and roll; uno stile che ha fatto parlare di sé a livello nazionale anche per il management quasi integralmente femminile e per la presenza in organico della manager della felicità per gestire i rapporti in ufficio.</p>
    </article>
  </body>
</html>