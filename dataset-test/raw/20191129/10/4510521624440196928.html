<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/suceava/eleva-15-ani-fortata-trei-tineri-faca-sex-violator-amenintat-ca-i-informa-parintii-fumeaza-urmatorii-santajat-o-partida-sex-anterioara-1_5de0ec5f5163ec427187dbb5/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-29T10:43:01+00:00"/>
    <meta property="og:title" content="Elevă de 15 ani, forţată de trei tineri să facă sex. Primul violator a ameninţat că-i va informa părinţii că fumează, următorii au şantajat-o cu partida de sex anterioară"/>
    <meta property="og:description" content="Trei tineri din judeţul Suceava au fost arestaţi preventiv, după ce au constrâns o elevă de 15 ani să întreţină relaţii sexuale cu ei. Unul dintre violatori i-a spus fetei că, dacă nu-i va face sex oral, o va spune părinţilor că fumează."/>
  </head>
  <body>
    <article>
      <h1>Elevă de 15 ani, forţată de trei tineri să facă sex. Primul violator a ameninţat că-i va informa părinţii că fumează, următorii au şantajat-o cu partida de sex anterioară</h1>
      <address><time datetime="2019-11-29T10:43:01+00:00">29 Nov 2019, 10:43</time> by <a rel="author">Oana Şlemco</a></address>
      <h4>Trei tineri din judeţul Suceava au fost arestaţi preventiv, după ce au constrâns o elevă de 15 ani să întreţină relaţii sexuale cu ei. Unul dintre violatori i-a spus fetei că, dacă nu-i va face sex oral, o va spune părinţilor că fumează.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/ploiesti/un-politist-s-a-masturbat-timpul-unui-apel-video-prostituata-agentul-i-a-cerut-femeii-faca-n-o-mai-cheme-sectie-trei-saptamana-1_5ddfb5215163ec427180408e/index.html"/>
        <a href="https://adevarul.ro/news/eveniment/noua-initiativa-parlamentara-inasprire-pedepselor-abuzuri-sexuale-minorilor-1_5ddea7995163ec427179b531/index.html"/>
      </related>
      <p>Andrei Veber, Laur Mihai Popa şi Radu Gabriel Paraschivescu, trei tineri din judeţul Suceava, au fost arestaţi preventiv pentru 30 de zile, fiind acuzaţi de viol.</p>
      <p>Procurorii Parchetului de pe lângă Judecătoria Gura Humorului au arătat că faptele au fost comise în luna octombrie 2019. Eleva se afla în vizită, la o prietenă, când a fost abordată de unul dintre inculpaţi. Bărbatul a şantajat-o spunându-i că dacă nu-i face sex oral o va spune părinţilor că fumează.</p>
      <p>Procurorii au arătat că actul sexual s-a consumat prin constrângerea fetei. După câteva zile, adolescenta a fost abordată de alţi doi indivizi care i-au spus că ar face bine să întreţine relaţii initime şi cu ei, pentru că altfel îi vor informa părinţii că şi-a început viaţa sexuală.</p>
      <p>Tinerii s-au lăudat printre printre colegi că au întreţinut relaţii sexuale cu adolescenta. Zvonurile au ajuns la urechile poliţiştilor, care au început o anchetă. Victima a recunoscut cele întâmplate. Ea va avea nevoie de consiliere psihologică pentru a depăşi trauma suferită.   </p>
      <hr/>
    </article>
  </body>
</html>