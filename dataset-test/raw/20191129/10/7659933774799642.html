<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2013576/%E2%80%8Bwashington-moskova%E2%80%99y%C4%B1-kimyasal-katliamlar%C4%B1-%C3%B6rtbas-etmekle-su%C3%A7luyor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="​Washington, Moskova’yı kimyasal katliamları örtbas etmekle suçluyor"/>
    <meta property="og:description" content="Washington, Moskova’yı Şam’a iç savaşta kimyasal silah kullanımını örtbas için yardım etmekle suçladı. ABD, Moskova’nın kimyasal silahları kullananları belirmeyi amaçlayan Kimyasal Silahların Yasaklanması Örgütü’nün (OPCW) çalışmalarını baltalayarak"/>
  </head>
  <body>
    <article>
      <h1>​Washington, Moskova’yı kimyasal katliamları örtbas etmekle suçluyor</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <p>Washington, Moskova’yı Şam’a iç savaşta kimyasal silah kullanımını örtbas için yardım etmekle suçladı.<br/><br/>ABD, Moskova’nın kimyasal silahları kullananları belirmeyi amaçlayan Kimyasal Silahların Yasaklanması Örgütü’nün (OPCW) çalışmalarını baltalayarak faillere yardım ettiğini iddia ediyor.<br/><br/>Moskova, örgütün Lahey’deki yıllık toplantısında Batı ülkeleriyle karşı karşıya gelmiş ve OPCW Temsilcisi Kenneth Ward’ın açıklamalarını eleştirdi.<br/><br/>Rusya aylardır, örgütün 2018’de Şam yakınlarındaki bir saldırıda klor gazı kullandığını tespit eden 1 Nisan tarihli raporun sonuçlarının sahte olduğunu belirtiyor.<br/><br/>Bunun için ise eski bir OPCW çalışanının sızdırdığı bir belge ve e-postayı kanıt olarak gösteriyor. Şam'ın Duma banliyösünde 7 Nisan 2018’de meydana gelen söz konusu saldırıda 40’tan fazla kişi hayatını kaybetmişti.<br/><br/>ABD, İngiltere ve Fransa, bu saldırıya bir hafta sonra Suriye hükümetine ait hedeflere füze atarak cevap vermişti. Bu cevap, ülkede 8 yıldır devam eden iç savaşta Suriye hükümeti hedeflerine karşı Batı’nın gerçekleştirdiği en büyük askeri harekattı. <br/><br/>Rusya ise Duma’da herhangi bir kimyasal saldırı gerçekleştirildiğini  cesetlerin başka yerlerden getirildiğini, OPCW’nin söz konusu raporunun ise Batı’nın askeri müdahalesini haklı çıkaracak şekilde oluşturulduğunu belirtti.<br/><br/> <br/><br/>Rusya’nın 2017’de BM-OPCW ortak soruşturma mekanizmasının çalışma süresinin uzatılmasına karşı çıkmasının ardından OPCW, Suriye hususunda diplomatik bir çatışma sahası haline geldi. Bu mekanizma, birçok rapor yayınlayarak Suriye ordusunun hem sinir gazı sarin hem de klor kullandığını ortaya çıkarmıştı.<br/><br/>Haziran 2018’de OPCW üyelerinin oybirliğiyle kurulan Araştırma ve Teşhis Ekibi (IIT), Duma’daki dâhil kimyasal saldırıların sorumlularını bulmak için uğraşıyor.<br/><br/>IIT, ilk raporunu gelecek yılın başında tahminen Şubat ya da Mart ayında yayınlayacak.<br/><br/>OPCW Rusya temsilcisi Alexander Şulgin, ülkesinin IIT’nin kurulmasına itiraz ettiğini defalarca yineleyerek ekibin yasadışı ve siyasi olduğunu öne sürdü.<br/><br/>Esed rejimine bağlı Şam Hükümeti temsilcisi Bassam es-Sibağ ise ekip ile işbirliğinde bulunmayacaklarını ifade etti.<br/><br/>Ward, Rusya ve Suriye’nin OPCW’nin çalışmalarını baltalayarak kimyasal silah kullanımını örtbas etmeye çalıştıklarını açıkça belirterek “Ne yazık ki Rusya bu konuyu örtbas etmede önemli bir role sahip. Rusya ve Suriye burada bizimle oturuyor olabilir ama temelde bizden çok uzaklar. Kimyasal silah edinmeye devam ediyorlar” dedi. Şulgin ise örtbas iddialarını reddetti.</p>
    </article>
  </body>
</html>