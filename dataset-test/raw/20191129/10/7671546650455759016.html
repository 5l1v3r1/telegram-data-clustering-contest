<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915477"/>
    <meta property="og:site_name" content="Dnevnik"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Delno oblačno"/>
    <meta property="og:description" content="Danes bo na Primorskem pretežno oblačno, drugod pa bo občasno nekaj sonca. Zapihal bo šibak jugozahodnik. Najvišje dnevne temperature bodo od 8 do 15 stopinj Celzija, je zapisano na spletnih straneh Agencije RS za okolje."/>
  </head>
  <body>
    <article>
      <h1>Delno oblačno</h1>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">STA</a></address>
      <p>
        <b>Danes bo na Primorskem pretežno oblačno, drugod pa bo občasno nekaj sonca. Zapihal bo šibak jugozahodnik. Najvišje dnevne temperature bodo od 8 do 15 stopinj Celzija, je zapisano na spletnih straneh Agencije RS za okolje.</b>
      </p>
      <p>V soboto bo na Primorskem in v Pomurju precej sončno. Drugod bo spremenljivo do pretežno oblačno in predvsem dopoldne bodo občasno manjše padavine, ki bodo popoldne ponehale. Meja sneženja bo na nadmorski višini okoli 600 m. Na Primorskem bo zapihala šibka burja. Jutranje temperature bodo od -1 do 5, ob morju okoli 8, popoldanske pa od 2 do 8, na Primorskem do okoli 13 stopinj Celzija.</p>
      <p><b>Obeti:</b> V nedeljo zjutraj se bo po nekaterih nižinah zadrževala megla ali nizka oblačnost. Čez dan se bo od zahoda pooblačilo. Zvečer bo na zahodu začelo rahlo deževati. Do ponedeljka zjutraj bodo padavine zajele tudi vzhodne kraje. V ponedeljek bo oblačno s padavinami, ki bodo popoldne od severozahoda slabele. Ohladilo se bo, meja sneženja se bo spustila pod 400 m nadmorske višine. Na Primorskem bo zapihala burja.</p>
      <p><b>Vremenska slika:</b> Nad jugozahodno Evropo je nastal šibak anticiklon, iznad Skandinavije pa sega proti srednji Evropi območje nizkega zračnega tlaka. Hladna fronta se od severozahoda pomika proti Alpam. Nad naše kraje s severozahodnimi vetrovi prehodno doteka nekoliko bolj suh zrak.</p>
      <p><b>Napoved za sosednje pokrajine:</b> Zjutraj se bo po nekaterih nižinah zadrževala megla ali nizka oblačnost. Čez dan bo deloma sončno, več oblačnosti bo v krajih zahodno od nas, v hrvaškem Primorju bo občasno deževalo. V soboto bodo ponekod v notranjosti Hrvaške nastajale manjše padavine, ki bodo popoldne ponehale. Drugje bo precej sončno. Ob Jadranu bo zapihala šibka do zmerna burja.</p>
      <p><b>Biovreme: </b>V petek vreme večino dneva ne bo povzročalo težav. Proti večeru se bo obremenitev ponovno okrepila in spanje občutljivih ljudi v noči na soboto bo moteno.</p>
      <related>
        <h4>Preberite zadnje članke</h4>
        <a href="https://www.dnevnik.si/1042915270/kronika/vpil-je-name-bilo-me-je-strah"/>
        <a href="https://www.dnevnik.si/1042915644/sport/alpsko-/velika-vrnitev-thomasa-dressna"/>
        <a href="https://www.dnevnik.si/kartica/1042915643"/>
      </related>
    </article>
  </body>
</html>