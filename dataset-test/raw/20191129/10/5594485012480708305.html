<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svetoven-futbol/shche-go-uvolnyat-li-dnes_444146.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-29T10:06:00+00:00"/>
    <meta property="og:title" content="Ще го уволнят ли днес?"/>
    <meta property="og:description" content="Босовете на Арсенал се събират, за да обсъдят кризата в отбора"/>
  </head>
  <body>
    <article>
      <h1>Ще го уволнят ли днес?</h1>
      <h2>Босовете на Арсенал се събират, за да обсъдят кризата в отбора</h2>
      <address>
        <time datetime="2019-11-29T10:06:00+00:00">29 Nov 2019, 10:06</time>
      </address>
      <figure>
        <img src="https://static.blitz.bg/documents/thumbnails/sport/780/201911/1575014793610.jpg"/>
      </figure>
      <p>Шефовете на Арсенал се събират днес, за да обсъдят кризата в отбора. "Артилеристите" загубиха от Айнтрахт с 1:2 на свой терен в мач от Лига Европа и вече са в серия от седем мача без победа във всички турнири.</p>
      <p>Още преди десетина дни на Острова писаха, че мениджърът Унай Емери е поставен на дузпата. След снощното поражение слухове се засилиха с пълна сила.</p>
      <p>Това е най-лошата серия за тима от 27 години и босовете на клуба днес ще търсят начин за излизане от ситуацията.  Един от вариантите е Емери да бъде уволнен.<br/><br/>Самият наставник вижда и позитивни неща в играта на своите възпитаници.<br/><br/>След 1:2 снощи той каза пред местните медии следното:<br/><br/>"Мисля, че надграждаме. През първото полувреме контролирахме играта и поведохме с 1:0, създавайки моменти и за втори гол. Първите пет или 10 минути от втората част бяха позитивни, отчитайки нашата игра. Загубихме обаче концентрация за 15 минути, те ни вкараха два гола и не успяхме да променим резултата. В заключителните 20 минути се опитахме да изравним, но не създадохме чисти положения в този период.".</p>
    </article>
  </body>
</html>