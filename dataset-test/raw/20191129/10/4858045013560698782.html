<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/ludovic-orban-propune-interzicerea-exportului-de-animale-vii_1408099.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T10:26:20+00:00"/>
    <meta property="og:title" content="Ludovic Orban propune interzicerea exportului de animale vii"/>
    <meta property="og:description" content="Premierul Ludovic Orban a declarat vineri, la Digi24, că este nevoie, pe termen mediu, să se interzică în România exportul animalelor vii...."/>
  </head>
  <body>
    <article>
      <h1>Ludovic Orban propune interzicerea exportului de animale vii</h1>
      <address><time datetime="2019-11-29T10:26:20+00:00">29 Nov 2019, 10:26</time> by <a rel="author">Ionel Dancu, Reporter</a></address>
      <p>Premierul Ludovic Orban a declarat vineri, la Digi24, că este nevoie, pe termen mediu, să se interzică în România exportul animalelor vii. Orban a precizat că 70% din exporturile României reprezintă „cereale vrac și animale vii”. „Să interzici exportul de animale vii este un obiectiv pe termen mediu”, a indicat șeful Guvernului.</p>
      <p>Orban a mai criticat o „paralizie” a anumitor instituții și autorități în cazul oilor moarte în portul Midia, după răsturnarea unei nave. Premierul a spus că procesul de salvare s-a datorat în mare parte ONG-urilor.</p>
      <p>„Ce m-a deranjat, va spun sincer, absenta masurilor luate dupa primul comandament pentru situatii de urgenta, paralizia DSV, m-a deranjat de asemenea o atitudine foarte ciudata a autoritatii navale si a sefului portului Midia”, a indicat premierul.</p>
      <p>Nava cu pavilion Palau s-a răsturnat, duminică, în Portul Midia. La bordul ei se aflau peste 14.000 de oi. După patru zile de intervenții au fost salvate 207 oi.</p>
      <p> </p>
      <p> </p>
    </article>
  </body>
</html>