<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/15-temmuz-a-kutlu-ihtilal-demisti-o-ogretim-uyesi-halen-gorevde-turkiye-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-29T10:29:00+00:00"/>
    <meta property="og:title" content="15 Temmuz’a ‘kutlu ihtilal’ demişti o öğretim üyesi halen görevde!"/>
    <meta property="og:description" content="15 Temmuz’a ‘kutlu ihtilal’ demişti o öğretim üyesi halen görevde! | aydinlik.com.tr"/>
  </head>
  <body>
    <article>
      <h1>15 Temmuz’a ‘kutlu ihtilal’ demişti o öğretim üyesi halen görevde!</h1>
      <address>
        <time datetime="2019-11-29T10:29:00+00:00">29 Nov 2019, 10:29</time>
      </address>
      <p>
        <b>FETÖ’nün 15 Temmuz darbe girişimi sırasında sosyal medya sayfasından, 'Şu anda ülkemizde ilk defa kutlu bir ihtilal olmaktadır' şeklinde paylaşımda bulunduğu iddia edilen Dr. Öğr. Üyesi Mehmet Nurullah Aktaş’ın halen Batman Üniversitesi’nde görev yaptığı öğrenildi.</b>
      </p>
      <p>FETÖ’nün 15 Temmuz darbe girişimi sırasında Şırnak Üniversitesi Genel Sekreteri olan Mehmet Nurullah Aktaş’ın skandal nitelikte bir paylaşım yaptığı iddia edilmişti. Aktaş’ın, darbe girişimi başarısız olunca Facebook sayfasından silindiği belirtilen mesaj şöyleydi: “Şu anda ülkemizde ilk defa kutlu bir ihtilal olmaktadır. Sokağa dökülme, meydanlara çıkma gibi insanlarımızın canını, malını tehlikeye atacak bir takım şuursuz telkinlerde ve tavsiyelerde bulunulmuştur.” Daha sonra Batman Üniversitesi’nde dekan yardımcısı olan Aktaş’la ilgili rektörlük bir açıklama yaptı ve gazetemizin ‘Darbeye kutlu ihtilal dedi dekan yardımcısı oldu’ haberinin ardından Aktaş’ı görevden aldı. Ancak Aktaş’ın isminin halen Batman Üniversitesi İslami İlimler Fakültesi öğretim üyeleri arasında yer aldığı görüldü.</p>
      <p>
        <b>HAKKINDAKİ YORUMLARA ERİŞİMİ ENGELLETMİŞ</b>
      </p>
      <p>Aktaş’ın ‘Ekşi sözlük’ isimli internet sitesinde yapılan yorumlara karşı da harekete geçtiği öğrenildi. Ekşi Sözlük’teki ‘Mehmet Nurullah Aktaş’ isimli bölümde şu ifadeler yer alıyor: “Batman 1. Sulh Ceza Hakimliği’nin Mehmet Nurullah Aktaş’ın talebi üzerine verdiği kararı uyarınca bu başlıkta yer alan içeriklere erişimin engellenmesine karar verilmiştir.”</p>
      <related>
        <h4>Benzer Haberler</h4>
        <a href="https://www.aydinlik.com.tr/aydinlik-in-yazdigi-darbe-sever-dekan-yardimcisi-gorevden-alindi-turkiye-ekim-2018-2"/>
      </related>
    </article>
  </body>
</html>