<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Novinaru-osam-mjeseci-zatvora-zbog-laziranja-otmice/571120?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T10:18:01+00:00"/>
    <meta property="og:title" content="Novinaru osam mjeseci zatvora zbog lažiranja otmice"/>
    <meta property="og:description" content="Novinar iz Bele Crkve Stefan Cvetković osuđen je u Osnovnom sudu u Vršcu na osam mjeseci zatvora zbog lažnog prijavljivanja svoje navodne otmice u junu 2018. godine."/>
  </head>
  <body>
    <article>
      <h1>Novinaru osam mjeseci zatvora zbog lažiranja otmice</h1>
      <address><time datetime="2019-11-29T10:18:01+00:00">29 Nov 2019, 10:18</time> by <a rel="author">N.N.</a></address>
      <p>Novinar iz Bele Crkve Stefan Cvetković osuđen je u Osnovnom sudu u Vršcu na osam mjeseci zatvora zbog lažnog prijavljivanja svoje navodne otmice u junu 2018. godine.</p>
      <p>Na ovu presudu, koja je izrečena 6. novembra, postoji pravo žalbe Višem sudu u Pančevu u roku od osam dana od prijema pisanog otpravka presude, rekao je Tanjugu predsjednik i portparol krivičnog odeljenja vršačkog suda Milorad Ankić, a prenosi RTV.</p>
      <p>Cvetković je u medijima u maju 2018. govorio da je bio otet i da je na njega pucano iz automatskog oružja iz automobila u pokretu, dok je vozio svoj auto.</p>
      <p>Istragom je utvrđeno su to bile neistine, nakon čega je protiv njega pokrenut postupak za lažno prijavljivanje, navodi RTV.</p>
      <p> </p>
      <p> </p>
    </article>
  </body>
</html>