<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/in-romania-s-ar-putea-ieftini-carburanii--nu-i-la-noi-insa-149091.html"/>
    <meta property="og:site_name" content="Timpul.md"/>
    <meta property="article:published_time" content="2019-11-29T10:31:00+00:00"/>
    <meta property="og:title" content="În România, s-ar putea ieftini carburanții. Nu și la noi însă"/>
    <meta property="og:description" content="Premierul român Ludovic Orban a anunțat că supraacciza la combustibil trebuie desființată. Când se va întâmpla mai exact nu a precizat, dar o consideră o prostie...."/>
  </head>
  <body>
    <article>
      <h1>În România, s-ar putea ieftini carburanții. Nu și la noi însă</h1>
      <address>
        <time datetime="2019-11-29T10:31:00+00:00">29 Nov 2019, 10:31</time>
      </address>
      <p>Premierul român Ludovic Orban a anunțat că supraacciza la combustibil trebuie desființată. Când se va întâmpla mai exact nu a precizat, dar o consideră o prostie.</p>
      <p>Supraacciza la combustibil a fost introdusă în 2017, atunci prețurile la pompă au explodat, crescând cu până la 0.32 ron/litru (circa 1.3 lei mdl). Până în prezent, această taxă a adus la buget în jur de 5.8 miliarde de lei, dar la fel ca și la noi, aceste venituri nu se reflectă prea mult în calitatea infrastructurii rutiere.</p>
      <p>„Trebuie desființată supraaciza la combustibil, care a fost o mare prostie. Deși astăzi pare să produca bani, poate sa fie un semnal foarte bun dacă renunțăm la ea,” susține Orban.</p>
      <p>Potrivit portalului 4tuning.ro, și în perioada 2014-2016 a existat o supraacciză la combustibil, în valoare de 0.07 euro, iar pe atunci în caznaua statului au intrat 8.46 miliarde de lei. Ulterior acciza a fost aspru criticată și a servit motiv de ceartă între Victor Ponta și președintele de atunci Traian Băsescu.</p>
    </article>
  </body>
</html>