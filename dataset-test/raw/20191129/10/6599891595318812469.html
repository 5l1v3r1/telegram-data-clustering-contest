<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/spor/2019/11/29/arsenalde-unai-emery-ile-yollar-ayrildi"/>
    <meta property="og:site_name" content="A Haber"/>
    <meta property="article:published_time" content="2019-11-29T10:18:26+00:00"/>
    <meta property="og:title" content="Arsenal'de Unai Emery ile yollar ayrıldı!"/>
    <meta property="og:description" content="İngiltere Premier Lig ekiplerinden Arsenal'de teknik direktör Unai Emery ile yollar ayrıldı. Arsenal, Emery'nin görevine son verdiğini duyurdu. Emery yönetimindeki Arsenal Lig'de 5 maçtır galip gelemiyordu."/>
  </head>
  <body>
    <article>
      <h1>Arsenal'de Unai Emery ile yollar ayrıldı!</h1>
      <address>
        <time datetime="2019-11-29T10:18:26+00:00">29 Nov 2019, 10:18</time>
      </address>
      <p>
        <b>İngiltere Premier Lig ekiplerinden <a href="https://www.ahaber.com.tr/index/arsenal">Arsenal</a>'de teknik direktör Unai Emery ile yollar ayrıldı. Arsenal, Emery'nin görevine son verdiğini duyurdu. Emery yönetimindeki Arsenal Lig'de 5 maçtır galip gelemiyordu.</b>
      </p>
      <p><a href="https://www.ahaber.com.tr/index/arsenal">Arsenal</a>, teknik direktör Unai Emery'nin görevine son verildiğini duyurdu. Emery yönetimindeki Arsenal Premier Lig'de 4 galibiyet, 6 beraberlik ve 3 mağlubiyet elde etti. 18 puanlı Arsenal, ligde 8'inci sırada yer alıyor. Arsenal, Emery yönetiminde son 5 maçtır galibiyet yüzü göremedi.</p>
      <figure>
        <img src="https://iahbr.tmgrup.com.tr/2019/11/29/arsenalde-unai-emery-ile-yollar-ayrildi-1575022669389.jpg"/>
      </figure>
      <p>Premier Lig'de sezonun en büyük hayal kırıklıklarından olan Arsenal, son olarak Avrupa Ligi müsabasında konuk ettiği Eintracht Frankfurt'a 2-1 yenildi.</p>
      <p>Ligde geride kalan 13 haftada sadece 4 galibiyet alabilen ve son 5 Premier Lig maçının tamamında puan kaybeden Londra ekibi, teknik direktör Unai Emery'nin görevine son verme kararı aldı.</p>
      <p>
        <b>İŞTE EMERY'NİN KARNESİ</b>
      </p>
      <h3>İspanyol çalıştırıcı, Arsenal'in başında 84 maçta görev yaptı.</h3>
      <p>Bu karşılaşmaların 46'sında galibiyete uzanan Emery, 19 beraberlik ve 19 mağlubiyet aldı.</p>
      <p>Takımını 2018-2019 UEFA Avrupa Ligi finaline taşıyan deneyimli çalıştırıcı, son maçta Chelsea'yi geçememişti.</p>
    </article>
  </body>
</html>