<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/kultur-noje/armlangds-avstand-inom-konsten-under-lupp-5462554.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T10:12:36+00:00"/>
    <meta property="og:title" content="Armlängds avstånd inom konsten under lupp"/>
    <meta property="og:description" content="Kultur Regeringen ger Myndigheten för kulturanalys i uppdrag att titta närmare på tillämpningen av principen om armlängds avstånd, skriver Kulturdepartementet i ett pressmeddelande."/>
  </head>
  <body>
    <article>
      <h1>Armlängds avstånd inom konsten under lupp</h1>
      <address><time datetime="2019-11-29T10:12:36+00:00">29 Nov 2019, 10:12</time> by <a rel="author">TT</a></address>
      <p>Kultur Regeringen ger Myndigheten för kulturanalys i uppdrag att titta närmare på tillämpningen av principen om armlängds avstånd, skriver Kulturdepartementet i ett pressmeddelande.</p>
      <p>Enligt principen om en armlängds avstånd till kulturen ska politiker inte bestämma över dess innehåll. På senare tid har diskussioner om hur principen faktiskt används i realiteten blossat upp, inte minst efter att kommunledningen i Sölvesborg beslutat att prioritera klassisk, tidlös konst framför utmanande samtidskonst.</p>
      <blockquote>Kulturen och konsten ska vara fri. Det är en fråga om yttrandefrihet och demokrati, och är något jag kommer försvara varje dag, säger kultur- och demokratiminister Amanda Lind (MP), enligt pressmeddelandet.</blockquote>
      <p>Myndigheten för kulturanalys kommer nu att göra en översyn av den kulturpolitiska styrningens effekter på den konstnärliga friheten.</p>
      <p>"Översynen av bidragsgivningen ska avgränsas till kulturpolitiska insatser på statlig nivå, medan fokus för verksamhetsstyrningen ska vara på lokal och regional nivå", skriver Kulturdepartementet.</p>
      <p>Översynen ska delredovisas i maj nästa år, och slutredovisas den 15 februari 2021.</p>
    </article>
  </body>
</html>