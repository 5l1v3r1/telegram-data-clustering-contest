<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Rozvoral-SPD-Zakon-o-prime-hmotne-odpovednosti-snemovna-prijala-605154"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-29T10:02:00+00:00"/>
    <meta property="og:title" content="Rozvoral (SPD): Zákon o přímé hmotné odpovědnosti sněmovna přijala"/>
    <meta property="og:description" content="Tento návrh zákona je jedním ze základních pilířů našeho hnutí a plníme tím dlouhodobý politický program SPD, který jsme slíbili občanům."/>
  </head>
  <body>
    <article>
      <h1>Rozvoral (SPD): Zákon o přímé hmotné odpovědnosti sněmovna přijala</h1>
      <address>
        <time datetime="2019-11-29T10:02:00+00:00">29 Nov 2019, 10:02</time>
      </address>
      <p>
        <b>Tento návrh zákona je jedním ze základních pilířů našeho hnutí a plníme tím dlouhodobý politický program SPD, který jsme slíbili občanům.</b>
      </p>
      <p>Ve středu prošel v Poslanecké sněmovně závěrečným třetím čtením náš návrh zákona o majetku České republiky, což je zákon o hmotné odpovědnosti všech, kteří hospodaří s veřejnými penězi a majetkem. Nyní postupuje zákon do Senátu a následně k podpisu prezidentovi. Jedná se o obrovský úspěch hnutí SPD.</p>
      <p>O návrhu se nějaký čas debatovalo a delší dobu trvalo, než se nad tímto návrhem hnutí SPD našel s ostatními politickými stranami společný konsensus, který je sice měkčí než námi předložená varianta, ale i tak bude posílena přímá odpovědnost všech, kteří hospodaří s veřejným majetkem.</p>
      <p>Rozdíl oproti dosavadnímu stavu je nově v tom, že dříve byla odpovědnost za škodu na majetku uplatňována vůči státu, nyní je celá věc rozdělena tak, že konkrétní škodu na majetku či na penězích, která vznikne, uhradí konkrétní organizační složka ze svého rozpočtu, tzn., subjekt, který škodu zavinil. Bude tedy stanoven konkrétní odpovědný subjekt a s tímto příslušným subjektem – odpovědným pracovníkem bude proveden zápis a bude stanoven v souladu se zákonem další postup uplatnění nároku na náhradu škody.</p>
      <p>Původní návrh hnutí SPD byl sice přísnější, ale museli jsme udělat určité kompromisy, aby návrh získal většinovou podporu Sněmovny. Jsme tedy rádi i za tento posun, protože odpovědnost odpovědných je třeba vymáhat a v případě pochybení náležitě trestat.</p>
      <p>
        <i>(převzato z Profilu)</i>
      </p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Rozvoral-SPD-Predkladame-zakon-ktery-odebere-socialni-davky-tem-kteri-je-zneuzivaji-604831"/>
        <a href="https://www.parlamentnilisty.cz/politika/politici-volicum/Rozvoral-SPD-Hospodareni-CT-musi-byt-transparentni-a-jeji-zpravodajske-porady-vyvazene-604271"/>
        <a href="https://www.parlamentnilisty.cz/politika/politici-volicum/Rozvoral-SPD-Britsti-konzervativci-omezi-nelegalni-imigraci-zprisnenim-socialnich-davek-604171"/>
        <a href="https://www.parlamentnilisty.cz/politika/politici-volicum/Rozvoral-SPD-Odmitame-navrh-ODS-na-zruseni-prime-volby-prezidenta-604047"/>
      </related>
    </article>
  </body>
</html>