<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/kako-zmogljiv-bo-novi-galaxy-note10-lite.html?RSSe97cecf0315a7b0d8a3737803a6f5d98"/>
    <meta property="og:site_name" content="Računalniške novice"/>
    <meta property="article:published_time" content="2019-11-29T10:44:00+00:00"/>
    <meta property="og:title" content="Kako zmogljiv bo novi Galaxy Note 10 Lite?"/>
    <meta property="og:description" content="Ljubitelji zmogljivih in vsestransko uporabnikom pametnih mobilnih telefonov Samsung se zagotovo spomnite, da so pri računalniškem gigantu najavili prodajo telefona Galaxy Note 10."/>
  </head>
  <body>
    <article>
      <h1>Kako zmogljiv bo novi Galaxy Note 10 Lite?</h1>
      <address>
        <time datetime="2019-11-29T10:44:00+00:00">29 Nov 2019, 10:44</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/galaxy-note10-lite-na-geekbenchu_1i7ubg.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/galaxy-note10-lite-na-geekbenchu_cey-fd.jpg"/>
        </figure>
        <figcaption>Novi Galaxy Note 10 Lite se bo po zmogljivosti lahko primerjal s telefonom družine Galaxy Note 9.</figcaption>
      </slideshow>
      <p>Ljubitelji zmogljivih in vsestransko uporabnikom pametnih mobilnih telefonov Samsung se zagotovo spomnite, da so pri računalniškem gigantu konec avgusta letos najavili razpoložljivost najnovejših poslovnih pametnih mobilnih telefonov družine Galaxy Note 10 tudi pri nas. Kot kaže, je novost zlahka prepričala slovenske uporabnike, saj so pri podjetju Samsung prejeli kar 30 odstotkov več naročil kot pri modelu Galaxy Note 9. Kar 70 odstotkov kupcev je v prednaročilu izbralo večji model Galaxy Note 10+, na manjši model Galaxy Note 10 pa je priseglo le okoli 30 odstotkov kupcev.</p>
      <p>Ker pa maloprodajne cene pametnih mobilnih telefonov družine Galaxy Note 10 pričakovano niso nizke (za vstopno različico je namreč treba odšteti okoli 9850 evrov), so se že pred časom pojavile govorice, da naj bi podjetje Samsung kmalu ponudilo v prodajo tako cenejšo različico pametnega mobilnega telefona Galaxy Note 10 kot Galaxy Note 10+. Šlo naj bi za telefona srednjega cenovnega razreda, ki naj bi bila opremljena s procesorjem Qualcomm oziroma Exynos, sistemskim pomnilnikom kapacitete do največ 8 gigabajtov in vgrajenim pomnilnikom z največ 128 gigabajti prostora za shranjevaje podatkov. Pri pripravi cenejših pametnih mobilnih telefonov Galaxy Note 10 Lite in Galaxy Note 10+ Lite naj bi podjetje Samsung uporabilo še klasičen raven zaslon, ki je seveda cenejši od ukrivljenega. Poleg tega ne bo zagotovljene podpore za digitalno pero Samsung S Pen.</p>
      <p>Kot kaže bo prva družina pametnih mobilni telefonov Samsung Galaxy Note10 Lite opremljena s procesorjem Exynos 9810, kar so razkrili strokovnjaki spletnega portala Geekbench. Ti namreč trdijo, da so novost s tovarniško oznako SM-N770F že preskusili z njihovim merilnim programom Geekbench, ta pa naj bi bila zlahka kos tudi nekoliko zahtevnejšim nalogam. Pametni mobilni telefon Samsung Galaxy Note10 Lite je namreč pri enojedrnem preizkusu skupno zbral 667 točk, v večjedrnem načinu delovanja pa 2.030 točk, kar je primerljivo s telefonom družine Galaxy Note9.</p>
      <p>Tako Galaxy Note 10 Lite kot Galaxy Note 10+ Lite naj bi na trg prispela v začetku naslednjega leta. Manjši model bo na voljo s šestimi gigabajti sistemskega pomnilnika, kar je za dva gigabajta manj v primerjavi z modelom Galaxy Note 10, bo pa ta občutno cenejši.</p>
      <figure>
        <iframe src="https://www.youtube.com/embed/G81hX6FwFMM" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.samsung.com/ie/">Samsung</a></footer>
    </article>
  </body>
</html>