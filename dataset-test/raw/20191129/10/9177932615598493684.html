<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepgelderland.nl/nieuws/2431124/VIDEO-Fietsende-klimaatactivisten-blokkeren-rotonde-in-Wageningen"/>
    <meta property="og:site_name" content="Omroep Gelderland"/>
    <meta property="article:published_time" content="2019-11-29T10:12:54+00:00"/>
    <meta property="og:title" content="VIDEO | Fietsende klimaatactivisten blokkeren rotonde in Wageningen"/>
    <meta property="og:description" content="Klimaatactivisten van Extinction Rebellion fietsten vrijdagochtend in een totaal zo'n kwartier rondjes op een rotonde bij de campus van de Wageningen Universiteit. Met deze hinderactie voor het verkeer vragen ze aandacht voor klimaatverandering."/>
  </head>
  <body>
    <article>
      <h1>VIDEO | Fietsende klimaatactivisten blokkeren rotonde in Wageningen</h1>
      <address>
        <time datetime="2019-11-29T10:12:54+00:00">29 Nov 2019, 10:12</time>
      </address>
      <h4>Deel dit artikel:</h4>
      <ul>
        <li/>
        <li/>
        <li/>
        <li/>
        <li/>
        <li/>
      </ul>
      <p>vrijdag 29 november 2019, 11:12</p>
      <h4>Deel dit artikel:</h4>
      <ul>
        <li/>
        <li/>
        <li/>
        <li/>
        <li/>
        <li/>
      </ul>
      <slideshow>
        <figure>
          <img src="https://imgg.rgcdn.nl/d4522f3631b24a259c6e989d17f75c85/opener/Klimaatprotest-op-Wageningse-rotonde-Foto-Omroep-Gelderland.jpg?v=aCk3cHGNSEYZfTqKLz9sTQ2"/>
        </figure>
        <figure>
          <img src="https://imgg.rgcdn.nl/d4522f3631b24a259c6e989d17f75c85/opener/Klimaatprotest-op-Wageningse-rotonde-Foto-Omroep-Gelderland.jpg?v=aCk3cHGNSEYZfTqKLz9sTQ2"/>
        </figure>
        <figure>
          <img src="https://imgg.rgcdn.nl/bfd61cf31d5a4423957d401e747924c8/opener/Klimaatactivisten-van-Extinction-Rebellion-Foto-Omroep-Gelderland.jpg?v=i3vxFXuAWh4ju7Ydr7LZOQ2"/>
        </figure>
        <figure>
          <img src="https://imgg.rgcdn.nl/bfd61cf31d5a4423957d401e747924c8/opener/Klimaatactivisten-van-Extinction-Rebellion-Foto-Omroep-Gelderland.jpg?v=i3vxFXuAWh4ju7Ydr7LZOQ2"/>
        </figure>
        <figure>
          <img src="https://www.omroepgelderland.nl/graphic/2431124/StaticMap/Opener.jpeg"/>
        </figure>
        <figure>
          <img src="https://www.omroepgelderland.nl/graphic/2431124/StaticMap/Opener.jpeg"/>
        </figure>
        <figcaption>Klimaatprotest op Wageningse rotonde. Foto: Omroep Gelderland</figcaption>
      </slideshow>
      <p>WAGENINGEN - Klimaatactivisten van Extinction Rebellion fietsten vrijdagochtend in een totaal zo'n kwartier rondjes op een rotonde bij de campus van de Wageningen Universiteit. Met deze hinderactie voor het verkeer vragen ze aandacht voor klimaatverandering.</p>
      <p>De actievoerders fietsten rondjes op de rotonde bij het Atlasgebouw, waar de Mansholtlaan en de Droevendaalsesteeg bij elkaar komen. Middenin de ochtendspits dus. 'Ja, het is nogal wat. Maar we willen mensen confronteren met het feit dat er meer nodig is om klimaatverandering tegen te gaan. Dan is het volgens ons geoorloofd', vindt woordvoerder Pippi van Ommen.</p>
      <p>De actie is onderdeel van een wereldwijde actiedag: de Global Day for Climate Action. Ze sluit ook aan bij de 'Fridays for Future', de vrijdagen waarop de bekende Zweedse scholier Greta Thunberg altijd staakte van school.</p>
      <p>
        <i>Hadden ze de juiste automobilisten te pakken? Bekijk het hier:</i>
      </p>
      <h3>Protest tegen Campusroute</h3>
      <p>Maar in Wageningen vragen ze ook aandacht voor lokale problematiek. Zo steunt Extinction Rebellion de partij Wageningen Goed Op Weg in hun protest tegen de Campusroute rondom de Wageningse universiteit. Van Ommen: 'Die moet de bereikbaarheid verbeteren, maar meer asfalt betekent meer auto's. Wij hebben drie eisen om de klimaatcrisis op de kaart te zetten en daar past asfalt niet bij.'</p>
      <p>Twee weken geleden gingen enkele actievoerders van Extinction Rebellion Wageningen in hongerstaking om meer aandacht te vragen voor klimaatverandering. Zij eten inmiddels weer.</p>
      <h3>Nijmegen</h3>
      <p>Ook in Nijmegen zal er worden stilgestaan bij het klimaat. Vanaf 14.00 uur is er een klimaatmars, die vertrekt vanaf het Stationsplein.Â </p>
      <p>
        <b>Zie ook:Â </b>
        <a href="https://www.omroepgelderland.nl/nieuws/2430155/Wageningers-in-hongerstaking-voor-beter-klimaat">Wageningers in hongerstaking voor beter klimaat</a>
      </p>
      <p><b>ðŸ’¬ WhatsApp ons!</b><br/>Heb jij een tip of opmerking voor de redactie? Stuur ons een bericht op <a href="https://api.whatsapp.com/send?phone=31622054352&amp;text=VIDEO%20%7C%20Fietsende%20klimaatactivisten%20blokkeren%20rotonde%20in%20Wageningen"><b>06Â -Â 220Â 543Â 52</b></a> of stuur een mail: <b><a href="mailto:omroep@gld.nl">omroep@gld.nl</a></b>!</p>
    </article>
  </body>
</html>