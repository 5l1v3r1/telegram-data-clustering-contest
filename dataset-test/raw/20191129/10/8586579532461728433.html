<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/iyi-partili-feridun-bahsiden-akpye-3600-ek-gosterge-tepkisi-258344h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T10:31:00+00:00"/>
    <meta property="og:title" content="İYİ Partili Feridun Bahşi'den AKP'ye 3600 ek gösterge tepkisi!"/>
    <meta property="og:description" content="İYİ Parti Antalya Milletvekili Feridun Bahşi, iktidarın söz vermesine rağmen, 17 aydır 3600 Ek gösterge ile ilgili bir çalışma yapmamasını eleştirdi. Bahşi, &quot;Memurlarımızın 3600 ek göstergesi, çarşıda-pazardaki zamlardır.&quot; dedi."/>
  </head>
  <body>
    <article>
      <h1>İYİ Partili Feridun Bahşi'den AKP'ye 3600 ek gösterge tepkisi!</h1>
      <address><time datetime="2019-11-29T10:31:00+00:00">29 Nov 2019, 10:31</time> by <a rel="author">Yeni Çağ Gazetesi</a></address>
      <p>
        <b>İYİ Parti Antalya Milletvekili Feridun Bahşi, iktidarın söz vermesine rağmen, 17 aydır 3600 Ek gösterge ile ilgili bir çalışma yapmamasını eleştirdi. Bahşi, "Memurlarımızın 3600 ek göstergesi, çarşıda-pazardaki zamlardır." dedi.</b>
      </p>
      <p>İYİ Parti Antalya Milletvekili Feridun Bahşi, iktidar partisinin 3600 Ek gösterge ile ilgili bir çalışma yapmamasını TBMM kürsüsünden eleştirdi.</p>
      <p>Bahşi, Cumhurbaşkanı Recep Tayyip Erdoğan tarafından genel seçimlerden önce öğretmene, polise, sağlıkçıya ve din görevlisine 3600 ek gösterge sözü verildiğini hatırlatarak, "Seçimin üzerinden tam 17 ay geçti, 3600 ek göstergeden ses yok." dedi.</p>
      <p>
        <b>"MEMURUN 3600 EK GÖSTERGESİ ÇARŞIDA-PAZARDAKİ ZAMLARDIR"</b>
      </p>
      <p>"Yanlış dış politika yüzünden ülkemizde yaşayan 4 milyondan fazla Suriyeli sığınmacılara 40 milyar dolarımızı harcadık" diyen Bahşi, "Bu para, Türkiye’nin 2019 bütçesinin dörtte biridir. Vatandaşımızın vergileriyle, dişiyle tırnağıyla doldurduğu kasa, böyle boşalıyor. Bu para, çalışanlarımızın alamadığı maaş zammıdır, vatandaşımızın emeklilikte yaşa takılmasının sebebidir. Memurlarımızın 3600 ek göstergesi, çarşıda-pazardaki zamlardır." ifadelerini kullandı.</p>
      <related>
        <a href="https://www.yenicaggazetesi.com.tr/akp-ile-ittifak-tartismasi-iyi-parti-divaninda-neler-konusuldu-257399h.htm"/>
        <a href="https://www.yenicaggazetesi.com.tr/tarim-ilaclari-meclis-gundeminde-256297h.htm"/>
        <a href="https://www.yenicaggazetesi.com.tr/baku-tiflis-kars-demiryolu-meclise-tasindi-255211h.htm"/>
        <a href="https://www.yenicaggazetesi.com.tr/iyi-partiden-milli-egitim-bakanina-soru-onergesi-253691h.htm"/>
      </related>
    </article>
  </body>
</html>