<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%cf%80%ce%b9%cf%83%cf%84%ce%bf%ce%bb%ce%ae-52-%ce%b5%cf%85%cf%81%cf%89%ce%b2%ce%bf%cf%85%ce%bb%ce%b5%cf%85%cf%84%cf%8e%ce%bd-%ce%b3%ce%b9%ce%b1-%cf%84%ce%b9%cf%82-%cf%80%ce%b1%cf%81%ce%b1%ce%b2.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T10:32:29+00:00"/>
    <meta property="og:title" content="Επιστολή 52 ευρωβουλευτών για τις παραβιάσεις των ανθρωπίνων δικαιωμάτων στις φυλακές του Μπαχρέιν"/>
    <meta property="og:description" content="Επιστολή 52 ευρωβουλευτών προς την αντιπροσωπεία της ΕΕ στο Ριάντ"/>
  </head>
  <body>
    <article>
      <h1>Επιστολή 52 ευρωβουλευτών για τις παραβιάσεις των ανθρωπίνων δικαιωμάτων στις φυλακές του Μπαχρέιν</h1>
      <address>
        <time datetime="2019-11-29T10:32:29+00:00">29 Nov 2019, 10:32</time>
      </address>
      <p>Επιστολή 52 ευρωβουλευτών προς την αντιπροσωπεία της ΕΕ στο Ριάντ</p>
      <p>
        <b>«Να τερματιστεί άμεσα το καθεστώς απάνθρωπης κακομεταχείρισης και αυθαίρετης άσκησης εξουσίας στο σύστημα φυλακών του Μπαχρέιν» ζητούν 52 ευρωβουλευτές, μεταξύ των οποίων και ο αντιπρόεδρος του Ευρωπαϊκού Κοινοβουλίου και επικεφαλής της ευρωομάδας του ΣΥΡΙΖΑ-Προοδευτική Συμμαχία, Δημήτρης Παπαδημούλης.</b>
      </p>
      <p>Η επιστολή είναι από επτά πολιτικές ομάδες -Ευρωπαϊκή Αριστερά, Σοσιαλιστές, Πράσινοι, Ευρωπαϊκό Λαϊκό Κόμμα, Ευρωπαίοι Συντηρητικοί και Μεταρρυθμιστές, Renew Europe και ID- προς τoν επικεφαλής της διπλωματικής αντιπροσωπείας της ΕΕ σε Σαουδική Αραβία, Μπαχρέιν, Κουβέιτ, Ομάν, και Κατάρ, Σερβόνε Ντ’Ούρσο, για τη συστηματική καταπάτηση από τις σωφρονιστικές αρχές του Μπαχρέιν θεμελιωδών ανθρωπίνων δικαιωμάτων των φυλακισμένων.</p>
      <p>Οι ευρωβουλευτές στην αναλυτική επιστολή τους, στην οποία αναφέρουν μερικές δηλωτικές περιπτώσεις κρατουμένων που βιώνουν επανειλημμένα στις συνθήκες κράτησής τους να παραβιάζονται από τις αρμόδιες αρχές του Μπαχρέιν ορισμένα διεθνώς κατοχυρωμένα ανθρώπινα δικαιώματα – όπως η πολιτική κατά των θρησκευτικών διακρίσεων και η πρόσβαση στην ιατρική φροντίδα-, καλούν «την Αντιπροσωπεία της ΕΕ στο Ριάντ να κάνει χρήση των ιδιωτικών και δημοσίων διαύλων της για να υποστηρίξει τις περιπτώσεις των Hassan Mushaima, Dr. AlbduljalilAlSingace, Ali AlHajee, Naji Fateel, Hajer Mansoor και Medina Ali και να διασφαλίσει τον σεβασμό από τις σωφρονιστικές αρχές του Μπαχρέιν των θεμελιωδών ανθρωπίνων δικαιωμάτων των φυλακισμένων, δουλεύοντας παράλληλα προκειμένου να εξασφαλίσει την αποφυλάκισή τους».</p>
      <p>Επιπλέον, ζητούν από την αντιπροσωπεία της ΕΕ στο Ριάντ «να ασκήσει ασκεί πίεση στις αρχές του Μπαχρέιν για να εντοπιστούν οι αξιωματούχοι του υπουργείου Εσωτερικών, που είναι υπεύθυνοι για αυτά τα θλιβερά εγκλήματα βασανιστηρίων, και να ζητήσει την παραπομπή τους από τις θέσεις τους, καθώς και τη δίωξή τους για τις υποθέσεις αυτές».</p>
      <p>Ακολουθεί ολόκληρη η επιστολή των 52 ευρωβουλευτών (μεταφρασμένη στα ελληνικά):</p>
      <p>«Αγαπητέ πρεσβευτή Cervoned’Urso,</p>
      <p>Εμείς, οι υπογράφοντες βουλευτές του Ευρωπαϊκού Κοινοβουλίου, γράφουμε σε εσάς προκειμένου να σας εκφράσουμε τις ανησυχίες μας για τη σκληρή και απάνθρωπη μεταχείριση αρκετών κρατουμένων υψηλού κύρους στο Μπαχρέιν, και να σας γνωστοποιήσουμε την πρόθεσή μας να ζητήσετε από τις αρχές του Μπαχρέιν να επιτρέψουν αμέσως στους φυλακισμένους αυτούς να αποκτήσουν πρόσβαση σε επαρκή ιατρική περίθαλψη.</p>
      <p>Οργανώσεις ανθρωπίνων δικαιωμάτων, καθώς και μέλη των οικογενειών των κρατουμένων, των οποίων η κράτηση είναι, τουλάχιστον, αμφισβητήσιμη, αναφέρουν ότι οι αρχές των φυλακών αρνούνται αυθαίρετα από τους κρατούμενους, όχι μόνο την επείγουσα ιατρική περίθαλψη που τόσο χρειάζονται, αλλά και την παραπομπή των κρατουμένων σε ειδικούς. Επιπλέον, οι αρχές των φυλακών παραλείπουν να αποκαλύψουν τα αποτελέσματα των ιατρικών εξετάσεων των κρατουμένων, παρακρατώντας τους, μάλιστα, φάρμακα ως μορφή τιμωρίας. Η άρνηση για παροχή ιατρικής περίθαλψης σε κρατούμενο παραβιάζει τους πρότυπους ελάχιστους κανόνες των Ηνωμένων Εθνών για τη θεραπεία των κρατουμένων – γνωστοί και ως κανόνες Mandela.</p>
      <p>Η Φυλακή του Jau</p>
      <p>Η ιατρική αμέλεια, οι καθυστερήσεις και η αυθαίρετη άσκηση εξουσίας στο σύστημα φυλακών του Μπαχρέιν έχουν τεκμηριωθεί επαρκώς από τη διεθνή κοινότητα ανθρωπίνων δικαιωμάτων. Σύμφωνα με τη Διεθνή Αμνηστία, σε πολλές περιπτώσεις αυτό έχει κλιμακωθεί στο επίπεδο της κακομεταχείρισης και της μόνιμης βλάβης στην υγεία των ατόμων που πάσχουν από τραυματισμούς ή σοβαρές χρόνιες ασθένειες.</p>
      <p>Οι περιπτώσεις του πολιτικού ηγέτη, Hassan Mushaima, 71 ετών, και του ακαδημαϊκού και αντιπολιτευόμενου στο καθεστώς καθηγητή, Dr. Abduljalil Al-Singace, 57 ετών, είναι ιδιαίτερα ανησυχητικές. Και οι δύο άνδρες συνελήφθησαν και καταδικάστηκαν σε ισόβια κάθειρξη για τον ειρηνικό τους ρόλο στο δημοκρατικό κίνημα του 2011. Συγκεκριμένα, ο Dr. Al-Singace έχει βιώσει, σύμφωνα με τεκμηριωμένες αναφορές από αρκετές οργανώσεις ανθρωπίνων δικαιωμάτων κατάχρηση εξουσίας από τις αρχές των φυλακών και βασανιστήρια κατά την διάρκεια παραμονής του στη φυλακή. Ο γιος του κ. Mushaima, εξέφρασε, επίσης, την ανησυχία του για την κατάσταση του πατέρα του στη φυλακή. Και οι δύο άνδρες -Mushaima και Al-Singace-, υπέστησαν σοβαρούς τραυματισμούς από τα προ-αναφερόμενα βασανιστήρια που υπέστησαν. Διεθνείς οργανισμοί για τα ανθρώπινα δικαιώματα έχουν εκφράσει, επίσης, από την μεριά τους τις ανησυχίες τους για τις συνθήκες κράτησης των δύο ανδρών, με την ΜΚΟ‘’Human Rights Watch’’ να καταδικάζει τις υποβαθμισμένες συνθήκες φυλάκισης, ζητώντας από τη Διεθνή Αμνηστία την απελευθέρωσή τους.</p>
      <p>Ο κ. Mushaima αντιμετωπίζει μια σειρά από σοβαρά ιατρικά προβλήματα – διαβήτη, ουρική αρθρίτιδα, καρδιακά προβλήματα, προστάτη, ενώ το μούδιασμα εξαιτίας του καρκίνου του λεμφώματος που έχει βρίσκεται σε ύφεση-τα οποία απαιτούν εξειδικευμένες εξετάσεις κάθε έξι μήνες. Σύμφωνα με τον γιο του, οι σωφρονιστικές αρχές επιμένουν να μεταφέρουν τον κ. Mushaima αλυσοδέσμιο κατά τη διάρκεια των μεταφορών του σε ιατρικά ραντεβού. Ο ίδιος από την πλευρά του, έχει αρνηθεί την μεταφορά του κάτω από αυτές τις συνθήκες, θεωρώντας ότι είναι ταπεινωτικές και περιττές.</p>
      <p>Η περίπτωση του κ.Mushaimaδεν είναι η μόνη περίπτωση και δεν πρέπει να θεωρείται η εξαίρεση. Ο Dr. Abduljalil Al-Singace, ο οποίος πάσχει από σύνδρομο πολιομυελίτιδας και βρίσκεται σε αναπηρική καρέκλα, έχει, επίσης, αρνηθεί την πρόσβαση σε παροχή ιατρικής φροντίδας και σε ιατρικά ραντεβού, εάν δεν υποβληθεί σε θεραπεία που να μην παραβιάζει τους Τυπικούς Ελάχιστους Κανόνες των Ηνωμένων Εθνών για τη θεραπεία των κρατουμένων. Από την πλευρά του, ο ΟΗΕ έχει ζητήσει την απελευθέρωσή του. Δεκάδες άλλοι φυλακισμένοι έχουν υποστεί από το σύστημα φυλακών του Μπαχρέιν παραβιάσεις των ανθρωπίνων δικαιωμάτων τους – συμπεριλαμβανομένων της ιατρικής αμέλειας και των περιορισμών στις οικογενειακές επισκέψεις και τα θρησκευτικά δικαιώματα-. Ανάλογες παραβιάσεις των ανθρωπίνων δικαιωμάτων κρατουμένων αποτελούν οι περιπτώσεις των Ali AlHajee και Naji Fatel στη φυλακή Jau, καθώς και των Hajer Mansoor και Medima Ali στο γυναικείο κέντρο κρατήσεων της IsaTown.</p>
      <p>Η θρησκευτική διάκριση και η άρνηση από τις σωφρονιστικές αρχές για ιατρική περίθαλψη οδήγησε τον Αύγουστο του 2019,600 φυλακισμένους να ξεκινήσουν απεργία πείνας στο Κέντρο Κράτησης DryDock, καθώς και στις φυλακές Jau. Οι υπερασπιστές των ανθρωπίνων δικαιωμάτων, Ali AlHajee και Naji Fateel,προσχώρησαν την 1η Σεπτεμβρίου στη διαμαρτυρία, η οποία είχε ως αίτημα να δώσουνοι σωφρονιστικές αρχές το δικαίωμα στους φυλακισμένους για πρόσβαση σε ιατρική περίθαλψη, το δικαίωμα για οικογενειακές επισκέψεις και τον σεβασμό των θρησκευτικών τους δικαιωμάτων χωρίς διακρίσεις. Ενώ στις 10 Οκτωβρίου 2019 ορισμένοι κρατούμενοι συνέχισαν την απεργία τους, ο Ali AlHajee συνέχισε τη διαμαρτυρία του για 75 ημέρες συνολικά και την διέκοψε στις 14 Νοεμβρίου του 2019 αφού του δόθηκε η υπόσχεση από τις σωφρονιστικές αρχές ότι θα του χορηγηθεί το δικαίωμα για οικογενειακές επισκέψεις στην φυλακή. Η ιατρική του περίθαλψη ξεκίνησε ξανά από τότε.</p>
      <p>
        <b>Γυναικείο Κέντρο Κράτησης στην πόλη Isa</b>
      </p>
      <p>Η κατάσταση στο γυναικείο κέντρο κράτησης της πόλης Isa μοιάζει πολύ με τις συνθήκες κράτησης στη φυλακή Jau, με αναφορές για ιατρική αμέλεια, περιορισμούς στις οικογενειακές επισκέψεις και στα θρησκευτικά δικαιώματα. Πιο συγκεκριμένα, οι πολιτικές κρατούμενοι, Hajer Mansoor Hassan καιMediaAli, εμφανίζονται να είναι παραδομένοι σε στοχευμένους ποινικούς περιορισμούς. Η Ομάδα Εργασίας του ΟΗΕ για τις Αυθαίρετες Κρατήσεις δήλωσε ότι η φυλάκιση της κα Mansoor είναι αυθαίρετη και έχει πραγματοποιηθεί ως αντίποινα για την ακτιβιστική δράση για τα ανθρώπινα δικαιώματα του γαμπρού της, Sayed Ahmed AlWadaei. Την ίδια στιγμή, ο Γενικός Γραμματέας του ΟΗΕ και ο Ειδικός Εισηγητής του ΟΗΕ για την Κατάσταση των Ανθρωπίνων Δικαιωμάτων έχουν εκφράσει την ανησυχία τους για την κατάσταση των δύο γυναικών, καθώς και για τα αντίποινα που αντιμετωπίζουν στη φυλακή.</p>
      <p>Αξίζει να σημειωθεί ότι οι αξιωματούχοι της φυλακής στην πόλη Isa έχουν δηλώσει ότι αποτέλεσαν τον Σεπτέμβριο του 2018 θύματα των δύο γυναικών, έπειτα από την προσπάθειά τους να τις παρεμποδίσουν να συμμετάσχουν μαζί με άλλες συγκρατούμενές τους σε εορταστική εκδήλωση μνήμης προς τιμήν της Ashura. Είναι οι ίδιοι αξιωματούχοι των φυλακών που έχουν βάλει στόχο την κυρία Mansoor και αρνούνται σκόπιμα να της παράσχουν ιατρική περίθαλψη για κάποια προβλήματα που αντιμετωπίζει στον μαστό και στα νεφρά της.</p>
      <p>Εκτός από την άρνηση για παροχή ιατρικής περίθαλψης, και έπειτα από την υποτιθέμενη επίθεση η διοίκηση της φυλακής τοποθέτησε φυσικό εμπόδιο στην αίθουσα των επισκεπτηρίων, το οποίο αποτρέπει κάθε φυσική επαφή της κρατούμενης με αυτούς που πηγαίνουν να την επισκεφτούν. Η τοποθέτηση φυσικού εμποδίου παραβιάζει το Άρθρο 23 των Κανόνων του ΟΗΕ για τη μεταχείριση των γυναικών κρατουμένων -Κανόνες της Μπανγκόκ, οι οποίοι υπογραμμίζουν ότι οι πειθαρχικές κυρώσεις για τις φυλακισμένες γυναίκες «δεν πρέπει να περιλαμβάνουν απαγόρευση οικογενειακών επαφών, ειδικά με παιδιά».</p>
      <p>
        <b>Τα αιτήματά μας</b>
      </p>
      <p>Ενώ οι συνθήκες στις φυλακές εξακολουθούν να επιδεινώνονται, εκφράζουμε τη λύπη μας που τα τοπικά όργανα εποπτείας, όπως το Εθνικό Ινστιτούτο για τα Ανθρώπινα Δικαιώματα -NIHR- και ο Διαμεσολαβητής του Υπουργείου Εσωτερικών, δεν έχουν κάνει τίποτα για να βελτιώσουν την κατάσταση.</p>
      <p>Εκφράζουμε, επίσης, τη λύπη μας για το γεγονός ότι το βραβείοChaillot της αντιπροσωπείας της ΕΕ για την προαγωγή των ανθρωπίνων δικαιωμάτων στην περιοχή του Συμβουλίου Συνεργασίας του Κόλπου απονεμήθηκε το 2014 στο Εθνικό Ινστιτούτο για τα Ανθρώπινα Δικαιώματα -NIHR-, όταν η πραγματικότητα αποδεικνύει ότι το NIHR λειτουργεί αποκλειστικά για να δικαιολογήσει τις παραβιάσεις των ανθρωπίνων δικαιωμάτων από την κυβέρνηση του Μπαχρέιν.</p>
      <p>Καλούμε την Αντιπροσωπεία της ΕΕ στο Ριάντ να κάνει χρήση των ιδιωτικών και δημοσίων διαύλων της για να υποστηρίξει τις περιπτώσεις των Hassan Mushaima, Dr. Albduljalil AlSingace, Ali AlHajee, Naji Fateel, Hajer Mansoor και Medina Ali και να διασφαλίσει τον σεβασμό από τις σωφρονιστικές αρχές του Μπαχρέιν των θεμελιωδών ανθρωπίνων δικαιωμάτων των φυλακισμένων, δουλεύοντας παράλληλα προκειμένου να εξασφαλίσουν την αποφυλάκισή τους.</p>
      <p>
        <b>Συγκεκριμένα, ζητούμε τα εξής:</b>
      </p>
      <p>Α. Ότι ο HassanMushaima και ο AbduljalilAlSingace μεταφέρονται στα ιατρικά τους ραντεβού, χωρίς ταπεινωτικούς περιορισμούς που υποβαθμίζουν την ανθρώπινη αξιοπρέπειά τους.</p>
      <p>Β. Να ικανοποιηθούν τα αιτήματα του AliAlHajeeκαι του NajiFateel και συγκεκριμένα, να μπει ένα τέλος στις θρησκευτικές διακρίσεις που υπομένουν και να τους δοθεί το δικαίωμα σε ιατρική περίθαλψη και σε οικογενειακές επισκέψεις στη φυλακή.</p>
      <p>Γ. Ότι οι Hajer Mansoor και Medina Ali θα ξεκινήσουν να δέχονται οικογενειακές επισκέψεις, χωρίς την ύπαρξη οποιουδήποτε φυσικού εμποδίου και ότι από την πλευρά τους οι αρχές στην φυλακή της πόλης Isa θα σταματήσουν άμεσα να τους στοχεύουν με αντίποινα.<br/>Δ. Η εν λόγω αντιπροσωπεία της ΕΕ στο Ριάντ να ασκήσει ασκεί πίεση στις αρχές του Μπαχρέιν για να εντοπιστούν οι αξιωματούχοι του υπουργείου Εσωτερικών που είναι υπεύθυνοι για αυτά τα θλιβερά εγκλήματα βασανιστηρίων, και να ζητήσει την παραπομπή τους από τις θέσεις τους, καθώς και την δίωξή τους για τις υποθέσεις αυτές.</p>
    </article>
  </body>
</html>