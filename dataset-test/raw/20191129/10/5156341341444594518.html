<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://autoroad.cz/cesky-trh/98240-potrebujete-levny-vuz-s-nahonem-na-vsechna-ctyri-kola-nejvyhodneji-poridite-u-suzuki"/>
    <meta property="og:site_name" content="AutoRoad.cz"/>
    <meta property="article:published_time" content="2019-11-29T10:25:00+00:00"/>
    <meta property="og:title" content="Potřebujete levný vůz s náhonem na všechna čtyři kola? Nejvýhodněji pořídíte u Suzuki"/>
    <meta property="og:description" content="Pohon všech kol se těší stále rostoucí oblibě. Zákazníci oceňují vyšší úroveň bezpečnosti, lepší ovladatelnost a rozšířené možnosti využití auta. Suzuki nabízí nejucelenější nabídku vozů s pohonem všech kol na českém trhu – 4x4 je možné si objednat do všech pěti aktuálních modelů. Ty se zároveň bez výjimky umisťují v žebříčku osmi nejdostupnějších aut s pohonem 4x4, přičemž značce Suzuki náleží i první dvě příčky."/>
  </head>
  <body>
    <article>
      <h1>Potřebujete levný vůz s náhonem na všechna čtyři kola? Nejvýhodněji pořídíte u Suzuki</h1>
      <address><time datetime="2019-11-29T10:25:00+00:00">29 Nov 2019, 10:25</time> by <a rel="author" href="https://autoroad.cz/autor/petr-bohac-307" target="_blank">bohy</a></address>
      <p>
        <b>Pohon všech kol se těší stále rostoucí oblibě. Zákazníci oceňují vyšší úroveň bezpečnosti, lepší ovladatelnost a rozšířené možnosti využití auta. Suzuki nabízí nejucelenější nabídku vozů s pohonem všech kol na českém trhu – 4x4 je možné si objednat do všech pěti aktuálních modelů. Ty se zároveň bez výjimky umisťují v žebříčku osmi nejdostupnějších aut s pohonem 4x4, přičemž značce Suzuki náleží i první dvě příčky.</b>
      </p>
      <p>Žebříčeku nejlevnějších vozů s náhonem na všechna čtyři kola zcela jednoznačně kraluje japonská automobilka Suzuki. Zde se můžete podívat na 8 nejlevnější vozů seřazených vzestupně podle ceny.</p>
      <p>1. <b>Suzuki Ignis</b> <br/>2. <b>Suzuki Swift</b> <br/>3. Fiat Panda<br/>4. Dacia Duster<br/>5. <b>Suzuki Jimny</b> <br/>6. Hyundai Kona<br/>7. <b>Suzuki S-Cross</b> <br/>8. <b>Suzuki Vitara</b></p>
      <figure>
        <img src="https://autoroad.cz/pictures/photo/2019/11/29/ovladac-allgrip-cdfa4ed5b0.jpg"/>
        <figcaption>Suzuki<cite>foto: Suzuki</cite></figcaption>
      </figure>
      <p>Suzuki je specialistou na auta s pohonem všech kol, vyrábí je nepřetržitě už od roku 1970. V současnosti nabízený inteligentní pohon všech kol AllGrip umožňuje bezpečně zvládnout rozdílné jízdní situace a je každému modelu navržen na míru podle požadavků zákazníků a zaměření daného typu auta.</p>
      <figure>
        <img src="https://autoroad.cz/pictures/photo/2019/10/23/model-06-1-a57098805a.jpg"/>
        <figcaption>Suzuki Ignis<cite>foto: Suzuki</cite></figcaption>
      </figure>
      <p>Ignis 1.2 DualJet Hybrid AllGrip <br/>S cenou od 328 900 Kč  je Ignis nejdostupnějším autem s pohonem všech kol na českém trhu. Malé SUV se světlou výškou 180 mm je perfektně připraveno pro jízdu v terénu. Varianty s pohonem všech kol AllGrip Auto se standardně dodávají s asistentem rozjezdu do kopce, asistentem sjíždění svahů a stabilizačním systémem Grip Control. Už v základním provedení Ignis 4x4 nabízí také například LED světlomety, multimediální systém s parkovací kamerou, vyhřívání předních sedadel nebo posuvná zadní sedadla.</p>
      <p>Mild-hybridní pohon kombinuje atmosférický čtyřválcový motor 1.2 DualJet o výkonu 66 kW s pomocným elektromotorem ISG. Společně zajistí Ignisu zrychlení z 0 na 100 km/h za velmi příznivých 11,5 sekundy. Kombinovaná spotřeba přitom činí jen 4,6 l/100 km (Ignis s pohonem předních kol dosahuje 4,3 l/100 km). Ve městě i v terénu Ignis vyniká také velmi malým poloměrem otáčení – pouhých 4,7 metru.</p>
      <figure>
        <img src="https://autoroad.cz/pictures/photo/2017/03/07/s10-2cea341042.jpg"/>
        <figcaption>Nové Suzuki Swift výrazně ubralo na váze.<cite>foto: Suzuki</cite></figcaption>
      </figure>
      <p>Swift 1.2 DualJet Hybrid AllGrip <br/>Model Swift je unikátní tím, že jde o jediný malý hatchback, který si můžete pořídit v provedení 4x4. Stejný mild-hybridní systém jako v Ignisu ve spojení se systémem pohonu AllGrip Auto ve Swiftu stojí od 331 900 Kč, což z něj činí druhé nejdostupnější auto s pohonem všech kol na českém trhu.</p>
      <p>V úrovni výbavy Premium má Swift standardně mimo jiné multimediální systém s parkovací kamerou, vyhřívání předních sedadel, volant obšitý kůží, přední mlhové světlomety nebo světelný senzor. Vyšší úroveň Elegance přidává v této kategorii ojedinělé prvky výbavy, například LED světlomety, navigaci nebo sadu asistenčních systémů v čele s adaptivním tempomatem, automatickým nouzovým brzděním a sledováním jízdních pruhů.Swift AllGrip snadno poznáte na první pohled, ve srovnání se základní variantou má totiž o 25 mm zvýšený podvozek. Díky chytrému řešení skeletu karoserie pohon všech kol nijak nezmenšuje objem zavazadlového prostoru, který činí 265 až 947 litrů, stejně jako u provedení s pohonem předních kol.</p>
      <figure>
        <img src="https://autoroad.cz/pictures/photo/2018/10/18/suzuki-jimny-allgrip-24-e306f94f6d.jpg"/>
        <figcaption>Suzuki Jimny<cite>foto: wheelsage.org</cite></figcaption>
      </figure>
      <p>Jimny 1.5 VVT AllGrip <br/>Jako jediné auto svého druhu kombinuje Jimny kompaktní třídveřovou karoserii s robustním žebřinovým rámem a pohonem všech kol AllGrip Pro s redukční převodovkou. Za cenu od 422 900 Kč nabízí bezkonkurenční průchodnost terénem, v nové generaci podpořenou elektronickými pomocníky pro jízdu v náročných podmínkách. O pohon se stará atmosférický benzinový čtyřválec o výkonu 75 kW.</p>
      <p>Jimny je standardně vybaven asistentem rozjezdu do kopce, asistentem sjíždění svahů a elektronickou uzávěrkou diferenciálu BLSD. Již základní výbava zahrnuje také sledování jízdních pruhů, automatické nouzové brzdění nebo čtení dopravních značek. Samozřejmostí je rovněž klimatizace, vyhřívání předních sedadel a mnoho dalšího.</p>
      <figure>
        <img src="https://autoroad.cz/pictures/photo/2019/11/29/vitara-5630128153.jpg"/>
        <figcaption>Suzuki<cite>foto: Suzuki</cite></figcaption>
      </figure>
      <p>Vitara 1.4 BoosterJet AllGrip <br/>Opravdové SUV je věrné odkazu předchozích generací a dobře připravené pro jízdu v terénu. Vitara, s pohonem všech kol dostupná od 521 900 Kč, ke světlé výšce 180 mm a nastavitelnému pohonu všech kol AllGrip Select přidává i asistent sjíždění svahů. Jako jediné kompaktní SUV Vitara s pohonem 4x4 standardně dostává také sadu pokročilých asistenčních systémů: sledování mrtvých úhlů, systém udržování v jízdním pruhu, adaptivní tempomat a další.</p>
      <p>
        <i>Psali jsme:</i>
      </p>
      <p>
        <a href="https://autoroad.cz/novinky/97935-suzuki-vstupuje-do-hybridni-ery-swift-a-ignis-jsou-nyni-rychlejsi-a-uspornejsi">Suzuki vstupuje do hybridní éry, Swift a Ignis jsou nyní rychlejší a úspornější</a>
      </p>
      <p>
        <a href="https://autoroad.cz/zajimavosti/95991-suzuki-jimny-vs-mercedes-amg-g63-nerovny-souboj-dava-smysl-az-pri-pohledu-na-cenik">Suzuki Jimny vs. Mercedes-AMG G63: Nerovný souboj dává smysl až při pohledu na ceník</a>
      </p>
      <p>Základní výbava dále zahrnuje mimo jiné multimediální systém s parkovací kamerou, vyhřívání předních sedadel, automatickou klimatizaci, tempomat a mnoho dalšího. Na výběr je celkem 15 barevných kombinací včetně stylových dvoubarevných variant. Na přání lze vzhled Vitary doladit stylovými pakety Outdoor a Urban, případně uvnitř vylepšit barevnými dekoračními prvky.</p>
      <figure>
        <img src="https://autoroad.cz/pictures/photo/2016/07/20/s13-5736d5a83f.jpg"/>
        <figcaption>Suzuki S-Cross prošlo faceliftem, dostalo novou masku chladiče a přeplňované motory.<cite>foto: Suzuki</cite></figcaption>
      </figure>
      <p>S-Cross 1.4 BoosterJet AllGrip <br/>Crossover Suzuki S-Cross je rodinný typ, proto v provedení s pohonem 4x4 za cenu od 518 900 Kč nabízí mnoho užitečných detailů. Každodenní používání ulehčí elektricky sklopná zpětná zrcátka, multimediální systém s parkovací kamerou, polohovatelná zadní sedadla s výklopnou středovou loketní opěrkou nebo mezipodlaha zavazadlového prostoru. Samozřejmostí je též dvouzónová klimatizace, vyhřívání předních sedadel, vnitřní zrcátko s automatickým stmíváním, tempomat, LED světlomety a mnoho dalšího.</p>
      <p>Se čtyřválcovým přeplňovaným motorem 1.4 BoosterJet o výkonu 103 kW dosahuje S-Cross maximální rychlosti rovných 200 km/h. Kombinace světlé výšky 180 mm a nastavitelného pohonu všech kol AllGrip Select se čtyřmi jízdními režimy mu zase dodává univerzální schopnosti za všech provozních podmínek.</p>
      <related>
        <h4>Související články</h4>
        <a href="https://autoroad.cz/novinky/88845-predstaveni-noveho-jimny-se-blizi-jeho-design-je-sice-tezke-retro-presto-vypada-skvele"/>
        <a href="https://autoroad.cz/cesky-trh/98240-potrebujete-levny-vuz-s-nahonem-na-vsechna-ctyri-kola-nejvyhodneji-poridite-u-suzuki/forum"/>
        <a href="https://autoroad.cz/zajimavosti/95991-suzuki-jimny-vs-mercedes-amg-g63-nerovny-souboj-dava-smysl-az-pri-pohledu-na-cenik"/>
        <a href="https://autoroad.cz/zajimavosti/95845-suzuki-jimny-vs-toyota-land-cruiser-novacek-zmeril-sily-s-offroadovou-legendou"/>
        <a href="https://autoroad.cz/technika/92030-jistota-za-vsech-okolnosti-jak-funguje-pohon-4x4-ve-vozech-skoda"/>
      </related>
    </article>
  </body>
</html>