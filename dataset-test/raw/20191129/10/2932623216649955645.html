<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/dunya/665639.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-29T10:52:00+00:00"/>
    <meta property="og:title" content="Husiler: 'Suudi Arabistan'a ait askeri helikopteri düşürdük'"/>
    <meta property="og:description" content="Husiler, Suudi Arabistan’a ait AH-64 askeri helikopterini düşürdüklerini, helikopterde bulunan 2 kişinin hayatını kaybettiğini açıkladı."/>
  </head>
  <body>
    <article>
      <h1>Husiler: 'Suudi Arabistan'a ait askeri helikopteri düşürdük'</h1>
      <h2>Husiler, Suudi Arabistan’a ait AH-64 askeri helikopterini düşürdüklerini, helikopterde bulunan 2 kişinin hayatını kaybettiğini açıkladı.</h2>
      <address>
        <time datetime="2019-11-29T10:52:00+00:00">29 Nov 2019, 10:52</time>
      </address>
      <p>Suudi Arabistan’ın Yemen sınırında bulunan Asir bölgesinde Husiler, Suudi Arabistan’a ait bir askeri helikopteri düşürdüklerini duyurdu. Helikopterde bulunan 2 kişinin öldüğü kaydedildi. Husilerin Sözcüsü Yahya Sari, “AH-64 Apache tipi helikopter, Yemen sınırına yakın düşmanlık faaliyetleri yürütürken Husiler bir füze ile helikopteri düşürdü” dedi.<br/>Suudi Arabistan tarafından herhangi bir açıklama yapılmadı.</p>
    </article>
  </body>
</html>