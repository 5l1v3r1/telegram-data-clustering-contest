<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gry-online.pl/newsroom/wiedzmin-netflix-henry-cavil-i-spolka-na-polskiej-premierze-seria/z91d112"/>
    <meta property="og:site_name" content="GRY-Online.pl"/>
    <meta property="article:published_time" content="2019-11-29T10:59:11+00:00"/>
    <meta property="og:title" content="Wiedźmin (Netflix) - Henry Cavill i spółka na polskiej premierze serialu"/>
    <meta property="og:description" content="18 grudnia w Warszawie odbędzie się pokaz przedpremierowy serialu Wiedźmin. Jak zdradził Marcin Zwierzchowski, w wydarzeniu wezmą udział Tomasz Bagiński, Lauren Hissrich, Henry Cavill, Anya Chalotra oraz Freya Allan."/>
  </head>
  <body>
    <article>
      <h1>Wiedźmin (Netflix) - Henry Cavill i spółka na polskiej premierze serialu</h1>
      <h2>18 grudnia w Warszawie odbędzie się pokaz przedpremierowy serialu Wiedźmin. Jak zdradził Marcin Zwierzchowski, w wydarzeniu wezmą udział Tomasz Bagiński, Lauren Hissrich, Henry Cavill, Anya Chalotra oraz Freya Allan.</h2>
      <address><time datetime="2019-11-29T10:59:11+00:00">29 Nov 2019, 10:59</time> by <a rel="author" href="https://www.gry-online.pl/user.asp?ID=1041743" target="_blank">Entelarmer</a></address>
      <figure>
        <img src="https://www.gry-online.pl/Galeria/Html/Wiadomosci/177232265.jpg"/>
        <figcaption>Gwiazdy Wiedźmina pojawią się w Polsce na przedpremierowym pokazie serialu.</figcaption>
      </figure>
      <p>Niedawny <a href="https://www.gry-online.pl/newsroom/wiedzmin-netflixa-baginski-i-hissrich-bronia-zbroi-nilfgaardu/z01d0ef">wywiad</a> Marcina Zwierzchowskiego z Nowej Fantastyki z producentami <i>Wiedźmina </i>przyniósł ze sobą garść ciekawych informacji. Jak się jednak okazuje, dziennikarz pominął w nim jedną istotną kwestię. <b>Na </b><a href="https://www.facebook.com/kulturalnyczlowiek/posts/926546161079519">Facebooku</a><b> Zwierzchowski zdradził, że na warszawskiej (de facto) prapremierze serialu pojawią się zarówno Tomasz Bagiński i Lauren Hissrich, jak i odtwórcy głównych ról: Henry Cavill, Anya Chalotra oraz Freya Allan.</b> O samym pokazie wiedzieliśmy od dwóch tygodni za sprawą ogłoszenia na <a href="https://www.instagram.com/p/B422EeihumH/">Instagramie</a> oraz <a href="https://www.facebook.com/672491653203736/posts/771515099968057">Facebooku</a>, ale najwyraźniej informacja o pojawieniu się obsady była objęta embargiem. <b>Polska premiera odbędzie się 18 grudnia na Torze Służewiec, a więc długo po pierwszym seansie w Los Angeles (3 grudnia) i dwa dni po wizycie gwiazd produkcji w Londynie. </b>Nie wiemy, czy Netflix umożliwi zakup biletów, niemniej wydaje się to wątpliwe zważywszy na czas pozostały do wydarzenia. Fanom nie pozostaje więc nic innego, jak czekać do 20 grudnia, kiedy to zadebiutuje pierwszy sezon <i>Wiedźmina</i>.</p>
      <ul>
        <li>
          <a href="https://www.netflix.com/pl/title/80189685">Oficjalna strona serialu Wiedźmin</a>
        </li>
      </ul>
      <figure>
        <img src="https://cdn.gracza.pl/im/2019/gol-newsroom.png"/>
      </figure>
      <p>Zapraszamy Was do <a href="https://www.facebook.com/golnewsroom/">polubienia profilu Newsroomu na Facebooku</a>. Znajdziecie tam nie tylko najciekawsze wiadomości, ale i szereg miłych dodatków.</p>
    </article>
  </body>
</html>