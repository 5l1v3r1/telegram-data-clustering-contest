<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ilgiornale.it/news/sport/juve-femminile-laddio-aluko-torino-trattata-pablo-escobar-1791765.html"/>
    <meta property="og:site_name" content="ilGiornale.it"/>
    <meta property="article:published_time" content="2019-11-29T10:35:00+00:00"/>
    <meta property="og:title" content="Juve femminile, l'addio di Aluko: ''A Torino trattata come Pablo Escobar''"/>
    <meta property="og:description" content="Juve femminile, l'attaccante inglese Aluko dopo l'addio: ''A Torino trattata come Escobar''."/>
  </head>
  <body>
    <article>
      <h1>Juve femminile, l'addio di Aluko: ''A Torino trattata come Pablo Escobar''</h1>
      <h2>L'attaccante inglese lascia e accusa: ''Torino sembra un paio di decenni indietro rispetto all'apertura verso diversi tipi di persone''</h2>
      <address><time datetime="2019-11-29T10:35:00+00:00">29 Nov 2019, 10:35</time> by <a rel="author" href="http://www.ilgiornale.it/autore/antonio-prisco-142665.html" target="_blank">Antonio Prisco</a></address>
      <p>''Sono stanca di entrare nei negozi e avere la sensazione che il titolare si aspetti che rubi" si sfoga così <b>Eniola Aluko</b>, la calciatrice inglese che la scorsa settimana ha annunciato l'addio alla <b>Juventus femminile </b>per tornare in Inghilterra.</p>
      <p>E' un triste addio quello di Eniola Aluko. La giocatrice britannica di origine nigeriana, lascia la Juve dopo aver conquistato uno Scudetto, una Supercoppa e una Coppa Italia e con un un bottino di 15 gol in Serie A. L’attaccante aveva spiegato <b>i motivi dell'addio</b> qualche giorno fa tramite una lunga lettera, pubblicata sui canali ufficiali del club ma ora è tornata sulla sua esperienza in Italia con una lunga intervista al tabloid <i>Guardian</i>. Un anno e mezzo ricco di gol e trofei ma non tutto è andato come avrebbe voluto: ''Quando sono arrivata nell'estate del 2018, ero attratta da una grande società e da un progetto importante dentro e fuori dal campo dove potevo essere protagonista. Sul campo abbiamo raggiunto importanti traguardi: un campionato, una coppa nazionale e una Supercoppa. Fuori dal campo posso dire che le cose non sono andate così bene''.</p>
      <p>Sono state proprio le difficoltà riscontrate a <b>Torino</b> a spingerla a questa decisione: ''Lasciare dopo 18 mesi non è stata una decisione facile ma ho dovuto riflettere sul fatto che fuori dal campo gli ultimi sei mesi sono stati difficili.​ Mi piace viaggiare, vedere le città nei miei gironi liberi, sono molto curiosa: mi piacciono eventi, musei, negozi e la varietà che se ne trova a Torino non è abbastanza come a me piacerebbe. A volte Torino sembra un paio di decenni indietro rispetto all'apertura verso diversi tipi di persone. Sono stancata di entrare nei negozi e avere la sensazione che il titolare si aspettava che rubassi qualcosa. Può capitarti tante volte di arrivare all'aeroporto di Torino ed essere trattata come <b>Pablo Escobar</b> per via dei cani anti-droga intorno a te''. Chiarisce tuttavia di non aver mai subito discriminazioni nel calcio italiano: ''Non ho mai avuto problemi di razzismo dai tifosi della Juve né in campionato ma c'è un problema nel calcio italiano e in italia. La risposta che viene data mi preoccupa: dai presidenti ai tifosi del calcio maschile che lo vedono come parte della propria cultura''.</p>
      <p>La sfida alla Fiorentina di sabato 30 novembre sarà la sua <b>ultima partita </b>in bianconero. Lascia un movimento in espansione ma che ha ancora tanto da migliorare: ''Se il club vuole continuare ad attrarre le migliori calciatrici in Italia, ci deve essere più attenzione nel far sentire a casa le calciatrici internazionali e importanti per il progetto a medio-lungo termine. Anche se la squadra gioca bene, se le cose non vanno bene fuori dal campo sarà solo questione di tempo prima che una calciatrice decida di tornare a casa. Credo che i club con la miglior cultura, quelli più aperti ad accogliere ciò che tutti portano sul tavolo, siano quelli che riescono a mantenere più a lungo le calciatrici internazionali''.</p>
      <p>
        <a href="https://www.facebook.com/ilgsport/">Segui già la nuova pagina Sport de IlGiornale.it?</a>
      </p>
    </article>
  </body>
</html>