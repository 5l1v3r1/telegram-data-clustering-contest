<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/social/581424"/>
    <meta property="og:site_name" content="Spring News"/>
    <meta property="article:published_time" content="2019-11-29T10:14:30+00:00"/>
    <meta property="og:title" content="“หมวกกันน็อคมีหู” ใส่ก็เหมือนไม่ได้ใส่!"/>
    <meta property="og:description" content="“หมวกกันน็อคมีหู” เหมือนหัวคนจริงๆ แชร์กระหึ่มโลกโซเชียล ผู้จัดทำเผยนำไปใช้แสดงในงานศิลปะเชียงใหม่ไบค์วีค 2019 ไม่ได้ทำมาเพื่องานจริงบนท้องถนน นักสะสมแห่จองยอดเข้ามาแล้ว ทำเพียง 50 ใบเท่านั้น"/>
  </head>
  <body>
    <article>
      <h1>“หมวกกันน็อคมีหู” ใส่ก็เหมือนไม่ได้ใส่!</h1>
      <h2>“หมวกกันน็อคมีหู” เหมือนหัวคนจริงๆ แชร์กระหึ่มโลกโซเชียล ผู้จัดทำเผยนำไปใช้แสดงในงานศิลปะเชียงใหม่ไบค์วีค 2019 ไม่ได้ทำมาเพื่องานจริงบนท้องถนน นักสะสมแห่จองยอดเข้ามาแล้ว ทำเพียง 50 ใบเท่านั้น</h2>
      <address>
        <time datetime="2019-11-29T10:14:30+00:00">29 Nov 2019, 10:14</time>
      </address>
      <p>จากกระแสโลกสังคมออนไลน์ ได้มีการแชร์หมวกกันน็อครูปร่างเหมือนศรีษะคนมีหูด้านข้าง จนบางสื่อนำเสนอว่าหากนำไปใส่จริงบนท้องถนนอาจทำให้เจ้าหน้าที่ตำรวจงงได้เหมือนไม่ได้ใส่หมวกอยู่ จนมีการแชร์และส่งเรื่องดังกล่าวจนเป็นที่ฮือฮา</p>
      <figure>
        <img src="https://spcdn.springnews.co.th/wp-content/uploads/2019/11/77147096_420958128846832_575181642323197952_n.jpg"/>
      </figure>
      <p>ล่าสุด ผู้สื่อข่าวเดินทางไปตรวจสอบข้อเท็จจริงที่ ต.หนองควาย อ.หางดง จ.เชียงใหม่ พบ<b> นายกิติพันธ์ เฟื่องเพียร</b> หรือ<b>ไก่</b> อายุ 45 ปี ผู้ใช้เฟซบุ๊คชื่อ <a href="https://www.facebook.com/kai.thekeeper"><b>Kai Thekeeper</b></a> ซึ่งเป็นคนแชร์เรื่องราวของหมวกกันน็อคดังกล่าวคนแรก โดยเปิดเผยว่า ปีนี้งาน<b>เชียงใหม่ไบค์วีค 2019</b> ตนเองดูแลในส่วนมอเตอร์อาร์ทสเปค เป็นพื้นที่จัดแสดงศิลปะจากยานยนต์ทุกรูปแบบ โดยปีนี้จึงมีการคิดคอนเซ็ปร่วมกัน ซึ่งศิลปินซึ่งเป็นุร่นน้องของตนเองจากคณะวิจิตรศิลป์ มหาวิทยาลัยเชียงใหม่ ชื่อนายพิเชษฐ์ วงศ์จันทร์สม หรือติ๋มซำ นักปั้นและเมคอัพอาร์ตติสมืออาชีพ ได้คิดงานชื่อว่า <b>เฮียร์เมท Hearmet</b> ในสโลแกนที่ว่าได้ยินแต่ไม่ได้ฟัง</p>
      <figure>
        <img src="https://spcdn.springnews.co.th/wp-content/uploads/2019/11/78074497_420958095513502_6331583991115677696_n.jpg"/>
      </figure>
      <p>โดยใช้เวลาทำลองผิดลองถูกจนทำได้ใบแรกสุดและมีนัมเบอร์เลข 1 ทับ 50 ติดอยู่ด้านหลัง โดยใบแรกจะนำไปประมูลในงานเพื่อนำเงินไปช่วยมูลนิธิช่วยเหลือผู้ประสบอุบัติเหตุเกี่ยวกับรถ ส่วนใบอื่นทำออกมาขายเป็นลิมิเต็ดอิดิชั่นเพียง <b>50 ใบเท่านั้น</b> ในราคา<b> 8,500 บาท</b> ตอนนี้มียอดจองมาแล้ว 10 กว่าใบ ตนเองขอเน้นย้ำว่า<b>หมวกกันน็อคดังกล่าวไม่ได้มีไว้ใช้จริงบนท้องถนน</b> แต่เพื่อเป็นงานศิลปะและเพื่อเก็บในหมู่นักสะสมหมวกกันน็อค ส่วนผู้ที่อยากเห็นหมวกใบแรกของจริงสามรถไปชมได้ที่งาน<b>เชียงใหม่ไบค์วีค 2019 </b></p>
      <figure>
        <img src="https://spcdn.springnews.co.th/wp-content/uploads/2019/11/78935149_420958105513501_4588862613756051456_n.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/IMG_8422-1024x575.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/IMG_8419-1024x575.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/IMG_8411-1024x575.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/IMG_8409-1024x575.jpg"/>
      </figure>
    </article>
  </body>
</html>