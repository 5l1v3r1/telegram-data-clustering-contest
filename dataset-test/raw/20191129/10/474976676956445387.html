<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121954/akcja-cba-w-krakowskim-urzedzie-zatrzymano-trzy-osoby.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-29T10:16:00+00:00"/>
    <meta property="og:title" content="Akcja CBA w krakowskim urzędzie. Zatrzymano trzy osoby"/>
    <meta property="og:description" content="Osoba z kierownictwa Zarządu Budynków Komunalnych w Krakowie jest wśród trojga zatrzymanych przez CBA w sprawie korupcji i nielegalnego pośrednictwa w najmie i kupnie nieruchomości w atrakcyjnych częściach Krakowa. Do zdarzeń dochodziło w latach 2015–2017."/>
  </head>
  <body>
    <article>
      <h1>Akcja CBA w krakowskim urzędzie. Zatrzymano trzy osoby</h1>
      <address>
        <time datetime="2019-11-29T10:16:00+00:00">29 Nov 2019, 10:16</time>
      </address>
      <h4>Osoba z kierownictwa Zarządu Budynków Komunalnych w Krakowie jest wśród trojga zatrzymanych przez CBA w sprawie korupcji i nielegalnego pośrednictwa w najmie i kupnie nieruchomości w atrakcyjnych częściach Krakowa. Do zdarzeń dochodziło w latach 2015–2017.</h4>
      <p>Funkcjonariusze CBA prowadzą postępowanie dotyczące powoływania się na wpływy m.in. w administracji samorządowej oraz w Zarządzie Budynków Komunalnych w Krakowie i podejmowania się bezprawnego pośrednictwa w załatwieniu najmu lub kupna nieruchomości usytuowanych w atrakcyjnych częściach Krakowa.</p>
      <p>Wśród zatrzymanych jest osoba z kierownictwa Zarządu Budynków Komunalnych w Krakowie, której zarzuca się powoływanie się na wpływy, przekroczenie uprawnień i niedopełnienie obowiązków oraz przyjęcie obietnicy korzyści majątkowej w wysokości 20 tys. zł. Pozostali zatrzymani usłyszą zarzuty udzielenia pośrednikom 20 tys. zł korzyści majątkowej w zamian za załatwienie w Zarządzie Budynków Komunalnych w Krakowie wygrania przez nich aukcji na wynajem lokalu użytkowego przy ul. Św. Krzyża w Krakowie.</p>
      <p>Funkcjonariusze CBA zabezpieczają materiał dowodowy w miejscach pracy i zamieszkania zatrzymanych, jak również w kilku wydziałach Urzędu Miasta Krakowa. Dotychczas zarzuty w sprawie przedstawiono 20 osobom.</p>
      <footer>/ Źródło: <a href="http://www.cba.gov.pl/">Centralne Biuro Antykorupcyjne<br/></a>/ zdą</footer>
    </article>
  </body>
</html>