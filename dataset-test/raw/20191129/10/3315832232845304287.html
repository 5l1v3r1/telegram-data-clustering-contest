<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/238e4340ab942883/un-student-la-facultatea-de-drept-din-iasi-injunghiat-in-timpul-balului-bobocilor-doi-moldoveni-sunt-audiati-ca-martori.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-29T10:31:03+00:00"/>
    <meta property="og:title" content="Un student la Facultatea de Drept din Iași, înjunghiat în timpul Balului Bobocilor: Doi moldoveni sunt audiați ca martori"/>
    <meta property="og:description" content="Un tânăr de 22 de ani, student de la Facultatea de Drept din Iaşi, a fost bătut şi înjunghiat noaptea trecută în timpul Balului Bobocilor, desfăşurat la un club de noapte. Purtătorul de cuvânt al Inspectoratului de Poliţie Judeţean Iaşi, a declarat că tânărul a fost înjunghiat în abdomen în urma unei altercaţii care a avut loc într-un club din Iaşi."/>
  </head>
  <body>
    <article>
      <h1>Un student la Facultatea de Drept din Iași, înjunghiat în timpul Balului Bobocilor: Doi moldoveni sunt audiați ca martori</h1>
      <address><time datetime="2019-11-29T10:31:03+00:00">29 Nov 2019, 10:31</time> by <a rel="author">Jurnal.md</a></address>
      <p>
        <b>Un tânăr de 22 de ani, student de la Facultatea de Drept din Iaşi, a fost bătut şi înjunghiat noaptea trecută în timpul Balului Bobocilor, desfăşurat la un club de noapte. Purtătorul de cuvânt al Inspectoratului de Poliţie Judeţean Iaşi, a declarat că tânărul a fost înjunghiat în abdomen în urma unei altercaţii care a avut loc într-un club din Iaşi.</b>
      </p>
      <p>Tânărul înjunghiat este din localitatea Roman, iar în prezent două persoane din Republica Moldova sunt audiate în calitate de martori, scrie <a href="https://www.ziaruldeiasi.ro/stiri/tanar-injunghiat-la-balul-bobocilor-de-la-facultatea-de-drept-din-iasi--237503.html">ziaruldeiasi.ro.</a></p>
      <p>“<i>La ora 1:20 am fost sesizaţi prin apel 112 de un tânăr de 22 de ani cu privire la faptul că în timp ce se afla într-un club din Iaşi, a fost agresat fizic. Poliţiştii s-au deplasat la fata locului, unde au identificat mai multe persoane. Astfel a fost deschis un dosar penal pentru săvârşirea infracţiunii de violență și agresare fizică, iar cercetările continuă pentru elucidarea altor circumstanțe”, </i>precizează autoritățile locale<i>.</i></p>
      <p>Anchetatorii susţin că doi tineri din Republica Moldova în vârstă 22 şi 23 de ani au fost duși pentru audieri în acest caz.</p>
      <p>Presa mai precizează că persoana care ar fi pornit conflictul este chiar victima, care s-ar fi purtat urât cu o prietenă de-a lor.</p>
      <p>Potrivit presei române, tânărul s-a ales două plăgi în regiunea abdomenului și a fost transportat cu un echipaj SMURD la spital, fiind internat în secția de chirurgie.</p>
      <p>Autoritățile române vor reveni cu detalii pe marginea acestui caz.</p>
    </article>
  </body>
</html>