<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d1%8f%d0%bd%d0%b8%d1%86%d0%b0-%d0%b2-%d0%b4%d0%bd%d0%b5%d1%88%d0%bd%d0%be-%d0%b2%d1%80%d0%b5%d0%bc%d0%b5-%d0%b2%d1%81%d0%b8%d1%87%d0%ba%d0%b8-%d0%b8%d1%81%d0%ba%d0%b0%d1%82-%d0%b4%d0%b0-%d1%81%d0%b0/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-29T10:17:01+00:00"/>
    <meta property="og:title" content="Яница: В днешно време всички искат да са шампиони"/>
    <meta property="og:description" content="Яница е една от звездите, които ще вземат участие в концерта  по случай 18 години телевизия &quot;Планета&quot;."/>
  </head>
  <body>
    <article>
      <h1>Яница: В днешно време всички искат да са шампиони</h1>
      <address><time datetime="2019-11-29T10:17:01+00:00">29 Nov 2019, 10:17</time> by <a rel="author">Signal.bg</a></address>
      <p>Яница е една от звездите, които ще вземат участие в концерта  по случай 18 години телевизия „Планета“.</p>
      <p>“Грандиозното събитие предстои, подготвяме се психически и физически. Щастлива съм, че вече толкова години съм в музикална компания “Пайнер” и че ще пея на концерта “Планета на 18”. Вълнувам се като всеки път, когато ще излизам на сцена, като всеки път, когато ще пея на концерт. Всеки един артист може да потвърди, че тази сценична треска не може да изчезне, докато не стъпиш на сцената и не те грабне тази енергия и тази публика, и не те удари адреналина. Нека нашите почитатели да дойдат на 3-ти декември в Пловдив в зала “Колодрума”. Там ще е купона, ще се забавляваме всички на макс, яко”, казва тя в “Автограф”.</p>
      <p>За първия си голям концерт и първия клип, излъчен в ефира на телевизия “Планета”, звездата разказва с вълнение.</p>
      <p>“Леле, много отдавна беше. За първи излязох на голямата концертна сцена през 2003 година на фестивала “Тракия Фолк” в Пловдив. Спечелих награда за музика на песента “Сладко излъжи”. Първото ми появяване в ефира на “Планета” беше в клип на оркестър “Плам” на кючека “Леко”. Старичък е, но хората го знаят, остана си в годините като хит. По-късно се появи първия ми самостоятелен клип “Любов необяснима”, тя също ми се утвърди като хит в годините.” – спомня си тя.</p>
      <p>Актуалният проект на певицата  – “Шампионка”, също се радва на голям интерес от страна на меломаните.</p>
      <p>“Песента тръгна много добре от самото начало, има хубава енергия, надъхваща е, хората се забавляват, с нея поздравявам всички шампионки. В днешно време всички искат да са шампиони и шампионки. Пееш за нещата от живота, за това, в което хората искат да се преоткрият. Нашите песни от попфолка са предназначени за хората, които излизат да се разтоварят, да се забавляват, да си направят купона, да забравят грижи и проблеми.” – обяснява хитовата изпълнителка.</p>
      <p>Яница зарадва своите почитатели в края на миналата година и с първия си фолклорен албум – “Мома Яница”, а заглавната песен неусетно се превърна в любима песен на българите.</p>
      <p>“Фолклорът ми е в душата и сърцето, и не го правя от комерсиална гледна точка. Това са нашите корени и винаги съм искала да пея народни песни и го правя от дете. Факт е, че създадох албума “Мома Яница” от любов към фолклора. Направих го за удоволствие и за престиж. Радвам се, че на всеки празник присъства моята песен “Мома Яница” и хората я знаят. Стигна до сърцата на малки и големи. И това нещо ме прави много щастлива.” – радва се тя.</p>
      <figure>
        <iframe src="https://www.youtube.com/embed/mHFUYgGWCzE" width="500" height="281" data-service="Youtube" scrolling="no"/>
      </figure>
    </article>
  </body>
</html>