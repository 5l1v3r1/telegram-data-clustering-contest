<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/apple_poznachila_krim_rosiyskim_polshha_vislovila_oburennya_n1241274"/>
    <meta property="og:site_name" content="24 Канал"/>
    <meta property="article:published_time" content="2019-11-29T10:47:00+00:00"/>
    <meta property="og:title" content="Apple позначила Крим російським: Польща висловила обурення"/>
    <meta property="og:description" content="Американська компанія Apple у своєму погодному додатку позначає Крим російською територією. Ситуація неабияк обурила українців, за яких вже встигли заступитися у Литві. Тепер своє невдоволення інцидентом висловила Польща."/>
  </head>
  <body>
    <article>
      <h1>Apple позначила Крим російським: Польща висловила обурення</h1>
      <address><time datetime="2019-11-29T10:47:00+00:00">29 Nov 2019, 10:47</time> by <a rel="author" href="https://24tv.ua/irina_vihrushh_tag6157/" target="_blank">Ірина Вихрущ</a></address>
      <p>
        <b>Американська компанія Apple у своєму погодному додатку позначає Крим російською територією. Ситуація неабияк обурила українців, за яких вже встигли заступитися у Литві. Тепер своє невдоволення інцидентом висловила Польща.</b>
      </p>
      <p>На російський Крим у картах програми Apple відреагував у своєму мікроблозі твіттер заступник міністра закордонних справ Польщі Марчін Пшедач.</p>
      <blockquote>Актуально: <a href="https://24tv.ua/vslid_za_apple_mizhnarodniy_institut_strategichnih_doslidzhen_nazvav_sevastopol_rosiyskim_n1240910">Вслід за Apple: Міжнародний інститут стратегічних досліджень назвав Севастополь російським</a></blockquote>
      <p>Він поширив на своїй сторінці допис глави українського МЗС Пристайка щодо ситуації та написав, що розчарований діями американської компанії.</p>
      <aside>Я приєднуюсь до України, мене розчарували дії Apple, яка назвала Крим російською територією. Дозвольте нагадати вам один очевидний факт: так не є. Сором вам, Apple,<cite>– написав польський дипломат.</cite></aside>
      <figure>
        <iframe data-src="https://twitter.com/marcin_przydacz/status/1200155745699999750?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Читайте також:<a href="https://24tv.ua/apple_poznachila_krim_rosiyskim_litva_pidtrimala_ukrayinu_n1240712"> Apple позначила Крим російським: Литва підтримала Україну</a></blockquote>
      <p><b>Що відомо про "російський" Крим у додатках Apple? </b>Компанія почала зображати анексований Крим і Севастополь як російську територію на картах та в додатку про погоду, якщо переглядати їх з Росії. Проте Apple не показує приналежність Криму до будь-якої країни, якщо переглядати додатки за межами країни-агресора.<br/><br/>У Росії кажуть, що таким чином Apple начебто усунула претензії Держдуми щодо показу Криму у своїх сервісах. В Україні рішучий протест висловили представники МЗС та його очільник Вадим Пристайко. Своєю чергою, в американській компанії поки ніяк не прокоментували інцидент.</p>
    </article>
  </body>
</html>