<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lavozdegalicia.es/noticia/lugo/2019/11/29/domingo-entra-vigor-novo-horario-dos-piscinas-municipais-lugo/00031575027122745148478.htm"/>
    <meta property="og:site_name" content="La Voz de Galicia"/>
    <meta property="article:published_time" content="2019-11-29T10:36:00+00:00"/>
    <meta property="og:title" content="Lugo: Este domingo entra en vigor o novo horario dos piscinas municipais de Lugo"/>
    <meta property="og:description" content="Frigsa abrirá ás sete da mañá e As Pedreira non pechará ao mediodía e abrirá os domingos pola mañá"/>
  </head>
  <body>
    <article>
      <h1><a href="https://www.lavozdegalicia.es/lugo/">Lugo:</a> Este domingo entra en vigor o novo horario dos piscinas municipais de Lugo</h1>
      <h2>Frigsa abrirá ás sete da mañá e As Pedreira non pechará ao mediodía e abrirá os domingos pola mañá</h2>
      <address>
        <time datetime="2019-11-29T10:36:00+00:00">29 Nov 2019, 10:36</time>
      </address>
      <p>Este domingo entrará en vigor o novo contrato para a xestión das instalacións deportivas municipais que, entre outras melloras, inclúe a ampliación de horarios has piscinas municipais de Frigsa e as Pedreiras. «Dende o 1 de decembro as piscinas cubertas de Frigsa abrirán as súas portas ás 7 da mañá, unha hora antes que ata o de agora, para que os usuarios poidan facer uso delas, se o desexan, antes de ir traballar. E no caso das Pedreiras, as instalacións non pecharán ao mediodía en días laborais e poderán empregarse tamén os domingos pola mañá», sinala o concelleiro de Deportes.</p>
      <p>Miguel Fernández indica que os pregos que rixen a nova adxudicación foron realizados tendo en conta as necesidades da cidadanía co obxecto de poder ofrecer un servizo máis eficaz. «Non só falamos de aumentar o horario senón tamén doutras cuestións igualmente relevantes como a limpeza da totalidade das dependencias incluído pavimento, portas, fiestras e cristais, mobiliario, zonas e beirarrúas exteriores ou o correcto mantemento das instalacións e das zonas verdes, a mellora da atención ao público, o seguimento das queixas e suxestións realizadas así como o incremento dos medios dispoñibles para dar unha resposta áxil as posibles incidencias que poidan producirse», concluíu Miguel Fernández.</p>
    </article>
  </body>
</html>