<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426758/h-dwdekanhsiakh-melissa-epitroph-rodoy-diorganwnei-bazaar-sthn-athhna"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T10:50:01+00:00"/>
    <meta property="og:title" content="Η Δωδεκανησιακή Μέλισσα – Επιτροπή Ρόδου διοργανώνει BAZAAR στην Αθήνα"/>
    <meta property="og:description" content="Από την Επιτροπή Ρόδου της Δωδεκανησιακής Μέλισσας ανακοινώθηκε ότι το Σάββατο 30 Νοεμβρίου 2019 διοργανώνεται Μπαζάρ σε χώρο που διέθεσε η κα Ελευθερία Καράβα-Παπανδρέου, μέλος του ΔΣ του Συλλόγου. Είναι αφιερωμένο στη μνήμη της μητέρας της Ελένης Καζούλλη-Καράβα αρχόντισσας της Ρόδου, μέλους και χορηγού του Συλλόγου από της ιδρύσεως Παραρτήματος στη Ρόδο."/>
  </head>
  <body>
    <article>
      <h1>Η Δωδεκανησιακή Μέλισσα – Επιτροπή Ρόδου διοργανώνει BAZAAR στην Αθήνα</h1>
      <address>
        <time datetime="2019-11-29T10:50:01+00:00">29 Nov 2019, 10:50</time>
      </address>
      <p>
        <b>Από την Επιτροπή Ρόδου της Δωδεκανησιακής Μέλισσας ανακοινώθηκε ότι το Σάββατο 30 Νοεμβρίου 2019 διοργανώνεται Μπαζάρ σε χώρο που διέθεσε η κα Ελευθερία Καράβα-Παπανδρέου, μέλος του ΔΣ του Συλλόγου. Είναι αφιερωμένο στη μνήμη της μητέρας της Ελένης Καζούλλη-Καράβα αρχόντισσας της Ρόδου, μέλους και χορηγού του Συλλόγου από της ιδρύσεως Παραρτήματος στη Ρόδο.</b>
      </p>
      <p>Ο Χώρος του Μπαζάρ είναι στην οδό Κουμπάρη 2, στον β΄ όροφο, απέναντι από το Μουσείο Μπενάκη. Η Επιτροπή Ρόδου πέρα από τα Μπαζάρ στη Ρόδο που ξεκίνησαν το 2002, οργάνωσε Μπαζάρ εκτός Ρόδου με μεγάλη επιτυχία: το 2013 στο Λουξεμβούργο και το 2014 και 2015 στην Αθήνα, πάντα σε χώρους που εξασφαλίζουν και διαθέτουν αφιλοκερδώς ροδίτισσες, μέλη του Συλλόγου. Φέτος δε είναι η 4η φορά, αποδεχόμενη με μεγάλη ευχαρίστηση και συγκίνηση την πρόσκληση των παιδιών και ειδικά της κόρης της Ελένης Καζούλλη –Καράβα, της δικηγόρου κας Ελευθερίας Καράβα.</p>
      <p>Η παρουσία της Ρόδου στην πρωτεύουσα, όπου ζουν χιλιάδες Δωδεκανήσιοι, και η κινητοποίησή τους, δίνει την ευκαιρία συνάντησης με συμπατριώτες και φίλους που θα τιμήσουν την εκδήλωση και θα κάνουν τις αγορές τους για καλό σκοπό.<br/>Όπως έχει συμβεί και τα προηγούμενα χρόνια έτσι και φέτος αναμένεται να είναι μεγάλη η ανταπόκριση του κόσμου. Θα ψωνίσουν εν όψει των εορτών των Χριστουγέννων και του Νέου Έτους 2020, πριν από πολλές ονομαστικές εορτές, τοπικά προϊόντα από τον τόπο μας. Απευθύνεται σε μέλη, φίλους και όλους τους ευαισθητοποιημένους ανθρώπους Δωδεκανήσιους και μη που το πληροφορούνται με την καμπάνια που για το σκοπό αυτό προηγείται, ανθρώπους που γνωρίζουν τη σοβαρότητα αλλά και τη σπουδαιότητα του σκοπού που υπηρετεί η Δωδεκανησιακή Μέλισσα. Τα έσοδα θα ενισχύσουν τις υποτροφίες που χορηγεί η «Δωδεκανησιακή Μέλισσα» η οποία φροντίζει αυτή την περίοδο 28 φοιτητές που σπουδάζουν στα ΑΕΙ και ΤΕΙ της χώρας.</p>
      <p>Μεταξύ άλλων το Bazaar περιλαμβάνει: γλυκά του κουταλιού, μοσχοπούγκια, αμυγδαλωτά, ξεροτήγανα, τακκάκια, δίπλες, κουλούρια 5 ειδών όπως ροδίτικα ανεβατά βουτυρένια χωρίς ζάχαρη και ανεβατά γλυκά, κουλουράκια με αγριόχορτα και βότανα, με καρπούς σχίνου, κριθαροκούλουρα, κουραμπιέδες, μελεκούνια κλασικά και μελεκούνια τυλιγμένα σε σοκολάτα, μπαλσάμικο του 1995 σπιτικό, πολτό από άγριο σκόρδο σπιτικό, μαρμελάδα καυτερής πιπεριάς, φρέσκα μανιτάρια σε βάζα, ελιές τσακιστές, κάπαρη, τυριά κατσικίσια στο λάδι από τη Ρόδο, ξεχωριστές ποικιλίες από την Κω, και τυρί από βουβαλίσιο γάλα από τους Λειψούς, σπιτικά φιλέτα τόνου σε βάζα, τραχανά χωριάτικο ξινό, αγουρέλαιο βιολογικό με ονομασία προελεύσεως του παραγωγού του κ.α.</p>
      <p>Η ευαισθησία και η στήριξη των επιχειρήσεων χορηγών είναι συγκινητική Την εποχή αυτή που περισσότερο από κάθε άλλη φορά, οι σπουδές και η απόκτηση προσόντων κάθε παιδιού, του εξασφαλίζει το μέλλον του, αυτός είναι και ο στόχος που επιδιώκεται από τη «Δωδεκανησιακή Μέλισσα».<br/>Με τις υποτροφίες της κρατά ανοιχτό το δρόμο για την ολοκλήρωση των σπουδών όσο γίνεται περισσότερων παιδιών της Δωδεκανήσου και ζητά τη βοήθεια όλης της δωδεκανησιακής παροικίας της Αθήνας και του Πειραιά και των φίλων.</p>
      <p>Επικοινωνία, για πληροφορίες γενικά και για το Μπαζάρ της 30 Νοεμβρίου 2019: 6945150029, 6942234448, 6932282374, 6932008934, anna.haritos@gmail.com, info@praxisplus.gr</p>
    </article>
  </body>
</html>