<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/trashtalk/20191129-jegkorong-nhl-tizgolos-merkozesen-gyozott-a-new-jersey-devils-video.html"/>
    <meta property="og:site_name" content="Origo"/>
    <meta property="article:published_time" content="2019-11-29T10:41:00+00:00"/>
    <meta property="og:title" content="Tízgólos mérkőzésen győzött a New Jersey Devils - videó"/>
    <meta property="og:description" content="A Montreal Canadiens immáron hat mérkőzés óta nyeretlen."/>
  </head>
  <body>
    <article>
      <h1>Tízgólos mérkőzésen győzött a New Jersey Devils - videó</h1>
      <address><time datetime="2019-11-29T10:41:00+00:00">29 Nov 2019, 10:41</time> by <a rel="author">Origo</a></address>
      <p>
        <b>A New Jersey Devils 6-4-re győzött az immáron hat mérkőzés óta nyeretlen Montreal Canadiens otthonában az észak-amerikai jégkorongliga (NHL) csütörtöki játéknapjának egyetlen találkozóján.</b>
      </p>
      <p>A meccs legeredményesebb játékosa Blake Coleman, a Devils csatára volt, aki két gólt és két gólpasszt szerzett, míg Travis Zajac egy góllal és a két passzal, Nyikita Guszev pedig három assziszttal vette ki a részét a sikerből. A vendéglátóknál Jesperi Kotkaniemi volt a legjobb egy-egy góllal és gólpasszal.</p>
      <figure>
        <img src="https://cdn.nwmgroups.hu/s/img/i/1911/20191129new-jersey-devils-montreal-canadiens.jpg"/>
        <figcaption>Tízgólos mérkőzésen győzött a New Jersey Devils<cite>Forrás: Montreal Canadiens/Twitter</cite></figcaption>
      </figure>
      <p>A rendkívül izgalmas találkozón rengeteg volt a kapura lövés mindkét oldalon, a Canadiens 48-szor, míg a Devils 35 alkalommal próbálkozott. A második harmad közepéig felváltva estek a gólok, a New Jersey háromszor került előnybe, a kanadaiak pedig háromszor egyenlítettek. A negyedik vendégtalálatra viszont nem jött válasz, s egy rövid, 16 másodperces periódust leszámítva a záróharmadban szinte végig egygólos előnyben játszottak a vendégek, akik üres kapus góllal döntötték el a két pont sorsát.</p>
      <p><b>Eredmény:</b><br/>Montreal Canadiens-New Jersey Devils 4-6</p>
      <figure>
        <iframe src="https://www.youtube.com/embed/9Fc1LFLaJig" width="640" height="360" data-service="Youtube" scrolling="no"/>
      </figure>
    </article>
  </body>
</html>