<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/euro-2020-tragerea-la-sorti-a-grupelor-are-loc-sambata-la-bucuresti-romania-grupa-olanda-ucraina_499785.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T10:14:40+00:00"/>
    <meta property="og:title" content="EURO 2020. Tragerea la sorţi a grupelor are loc sâmbătă, la Bucureşti. Dacă se califică, România va fi în grupă cu Olanda şi Ucraina"/>
    <meta property="og:description" content="EURO 2020. Romexpo va găzdui, s&amp;acirc;mbătă, de la ora 19.00, tragerea la sorţi a grupelor Campionatului European 2020, cel mai important eveniment non-sportiv p&amp;acirc;nă la startul turneului."/>
  </head>
  <body>
    <article>
      <h1>EURO 2020. Tragerea la sorţi a grupelor are loc sâmbătă, la Bucureşti. Dacă se califică, România va fi în grupă cu Olanda şi Ucraina</h1>
      <address><time datetime="2019-11-29T10:14:40+00:00">29 Nov 2019, 10:14</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>EURO 2020. Romexpo va găzdui, sâmbătă, de la ora 19.00, tragerea la sorţi a grupelor Campionatului European 2020, cel mai important eveniment non-sportiv până la startul turneului.</p>
      <p>EURO 2020. Sunt deja cunoscute 20 dintre cele 24 de echipe naţionale care vor participa la turneul final, ele câştigându-şi biletele prin intermediul preliminariilor, iar celelalte patru vor fi stabilite în urma play-off-ului la care va lua parte şi naţionala României. Tricolorii trebuie să treacă de Islanda (26 martie) şi de învingătoarea dintre Bulgaria şi Ungaria (31 martie), ambele dueluri urmând a se disputa în deplasare.</p>
      <p>În cadrul unui eveniment special ce a avut loc vineri dimineaţă la Casa Fotbalului, Martin Kallen, CEO UEFA Events, a anunţat numele importante din fotbalul european care vor participa la tragerea la sorţi şi vor fi implicaţi în extragere.</p>
      <p>Alături de Giorgio Marchetti, directorul de competiţii UEFA, va urca pe scenă un "unprezece" de vis format din: <b>Iker Casillas (Spania) – Phillip Lahm (Germania), John Sivebæk (Danemarca), Ricardo Carvalho (Portugalia), Marcel Desailly (Franţa) – Theodoros Zagorakis (Grecia), João Mário (Portugalia), Karel Poborsky (Cehia), Ruud Gullit (Olanda) – Andrey Arshavin (Rusia), Francesco Totti (Italia)</b>.</p>
      <p>Citeşte şi <a href="https://www.romaniatv.net/romania-nu-este-nici-pregatita-nici-calificata-pentru-euro-2020-afp-critica-stadiul-lucrarilor_499776.html"><b>"România nu este nici pregătită, nici calificată pentru EURO 2020". AFP critică dur stadiul lucrărilor pentru turneul final</b></a></p>
      <p>Tragerea la sorţi se va desfăşura astfel:</p>
      <p>Toate cele 12 gazde EURO 2020 au fost repartizate dinainte în grupe. <b>Dacă trece de Islanda şi apoi de câştigătoarea dintre Bulgaria şi Ungaria, România se va afla în grupa C, la fel ca şi o altă ţară gazdă – Olanda. De asemenea, Ucraina va fi repartizată în aceeaşi grupă</b>.</p>
      <p>Urnele s-au realizat pe baza performanţei din grupele preliminare EURO 2020. Între cele 20 de echipe calificate direct din preliminarii se află şi 7 ţări gazdă. Alte 4 vor evolua în play-off. Câştigătoarea play-off-ului "B" în care evoluează Irlanda va merge în grupa E.</p>
      <p>Câştigătoarele play-off-urilor "A" şi "C", în care poate fi cel puţin una dintre România şi Ungaria, de asemenea gazde EURO, vor avea mai multe posibilităţi la repartizarea în faza grupelor a turneului final. Dacă învingătoarea play-off-ului "C" va fi Scoţia, atunci aceasta va merge în grupa D.</p>
      <p>Ucraina nu va putea fi în aceeaşi grupă cu Rusia. Astfel, Ucraina va fi repartizată în grupa C, în timp ce Belgia va merge în grupa B.</p>
    </article>
  </body>
</html>