<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/kupuvash-si-hliab-poluchavash-bonus-karton-6102696"/>
    <meta property="og:site_name" content="Vesti"/>
    <meta property="article:published_time" content="2019-11-29T10:06:00+00:00"/>
    <meta property="og:title" content="Купуваш си хляб, получаваш бонус – картон"/>
    <meta property="og:description" content="Скандалната изненада се е случила на жител на Габрово"/>
  </head>
  <body>
    <article>
      <h1>Купуваш си хляб, получаваш бонус – картон</h1>
      <h2>Скандалната изненада се е случила на жител на Габрово</h2>
      <address><time datetime="2019-11-29T10:06:00+00:00">29 Nov 2019, 10:06</time> by <a rel="author">Надежда Неменски</a></address>
      <aside>
        <a href="https://vbox7.com/emb/external.php?vid=f83ffedc07&amp;autoplay=1">Видео</a>
      </aside>
      <p>Жител на град Габрово намери в закупен хляб смачкан картон. „Изненадата” се появила в нарязан бял хляб, произведен от фирма със седалища в градовете Пазарджик и Павликени.</p>
      <p>Мъжът, който изпратил сигнал за скандалната случка до <a href="https://nova.bg/news/view/2019/11/29/270129/%D0%B3%D0%B0%D0%B1%D1%80%D0%BE%D0%B2%D0%B5%D1%86-%D0%BD%D0%B0%D0%BC%D0%B5%D1%80%D0%B8-%D0%BA%D0%B0%D1%80%D1%82%D0%BE%D0%BD-%D0%B2-%D0%B7%D0%B0%D0%BA%D1%83%D0%BF%D0%B5%D0%BD-%D1%85%D0%BB%D1%8F%D0%B1-%D0%B2%D0%B8%D0%B4%D0%B5%D0%BE/">NOVA</a> настоява за по-строг контрол, а производителят заподозря нелоялна конкуренция.</p>
      <p>42-годишният Светозар Нечев купува преди седмица от кварталният магазин фолиран и нарязан бял хляб за семейната вечеря. В него обаче открива неприятна изненада.</p>
      <p>
        <a href="https://www.vesti.bg/bulgaria/stykla-v-sarmi-kak-e-vyzmozhno-6090346">Стъкла в сарми - как е възможно</a>
      </p>
      <p><b>„Вечерта жената реши да направи принцеси за децата. Отворихме хляба и за наша изненада намерихме велпапе”</b>,</p>
      <p>каза Нечев.</p>
      <p>Това, което семейството почувствало Светозар определя с една дума – погнуса. „И децата бяха покрай нас и се наложи да купим друг хляб”, допълни Светозар.</p>
      <p>Разбрали за случая, от магазинчето връщат парите на семейството. „1,15 лв. струва хлябът. Парите са най-малкият проблем. Никой не е за един хляб. Трябва да има по-голям контрол – дали ще е хляб, или месо…Трябва да има контрол”, категоричен е Светозар Нечев.</p>
      <p><b>Габровецът подава сигнал до фирмата</b>,</p>
      <p>която има цехове в градовете Пазарджик и Павликени, чрез сайта и горещите им телефони, но до този момент няма реакция.</p>
      <p>Потърсени за коментар от фирмата отказаха да застанат пред камера. Единствено заявиха, че са жертва на нелоялна конкуренция и подозират, че хлябът в тяхната опаковка е подменен. Нямало, как да попадне велпапе в тестото, тъй като системата бил сигурна и автоматизирана. За Светозар и семейството му, обаче, има само едно сигурно – повече няма да купуват хляб от тази фирма.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>