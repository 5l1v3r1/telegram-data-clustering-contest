<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014674/%D8%AE%D9%88%D8%B1%D8%A7%DA%A9%DB%8C-%D9%87%D8%A7%DB%8C%DB%8C-%D8%A8%D8%B1%D8%A7%DB%8C-%D8%AE%D9%86%D8%AB%DB%8C-%DA%A9%D8%B1%D8%AF%D9%86-%D8%B9%D9%88%D8%A7%D8%B1%D8%B6-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T10:04:02+00:00"/>
    <meta property="og:title" content="خوراکی‌هایی برای خنثی کردن عوارض آلودگی هوا"/>
    <meta property="og:description" content="با توجه به اثرات بسیار مخرب آلودگی هوا بر سلامتی تمامی افراد، رعایت برخی تدابیر و دستورالعمل‌ می‌تواند از میزان اثرات منفی آلودگی هوا بکاهد؛ در این مطلب به برخی از تدابیر &quot;طب سنتی&quot; برای کاهش و خنثی شدن اثرات منفی و ضایعات آلودگی هوا اشاره شده است."/>
  </head>
  <body>
    <article>
      <h1>خوراکی‌هایی برای خنثی کردن عوارض آلودگی هوا</h1>
      <address>
        <time datetime="2019-11-29T10:04:02+00:00">29 Nov 2019, 10:04</time>
      </address>
      <p>
        <i>با توجه به اثرات بسیار مخرب آلودگی هوا بر سلامتی تمامی افراد، رعایت برخی تدابیر و دستورالعمل‌ می‌تواند از میزان اثرات منفی آلودگی هوا بکاهد؛ در این مطلب به برخی از تدابیر "طب سنتی" برای کاهش و خنثی شدن اثرات منفی و ضایعات آلودگی هوا اشاره شده است.</i>
      </p>
      <p>به گزارش مشرق، تهران این روزها در بدترین شرایط آلودگی هوا قرار دارد و حتی برخی از نقاط عدد شاخص آلودگی هوا 177 را تجربه کردند.</p>
      <p>اما با توجه به اثرات بسیار مخرب آلودگی هوا بر سلامتی تمامی افراد، رعایت برخی تدابیر و دستورالعمل‌ می‌تواند از میزان اثرات منفی آلودگی هوا بکاهد.</p>
      <blockquote>
        <b>بیشتر بخوانید<br/></b>
        <b>
          <a href="https://www.mashreghnews.ir/news/1009801/%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D8%B4%D8%A7%D9%87-%DA%A9%D9%84%DB%8C%D8%AF%DB%8C-%D8%A8%D8%B1%D8%A7%DB%8C-%D8%A8%DB%8C%D9%85%D8%A7%D8%B1%D8%B4%D8%AF%D9%86">آلودگی هوا؛ شاه کلیدی برای بیمارشدن!<br/></a>
        </b>
        <b>
          <a href="https://www.mashreghnews.ir/news/1010750/%D9%BE%D8%A7%DA%A9%D8%B3%D8%A7%D8%B2%DB%8C-%D8%B1%DB%8C%D9%87-%D9%87%D8%A7-%D8%A8%D8%A7-%DA%A9%D9%85%D8%AA%D8%B1%DB%8C%D9%86-%D9%87%D8%B2%DB%8C%D9%86%D9%87">پاکسازی ریه‌ها با کمترین هزینه</a>
        </b>
      </blockquote>
      <p>در ادامه به برخی از تدابیر "طب سنتی" برای کاهش و خنثی شدن اثرات منفی و ضایعات آلودگی هوا اشاره شده است:</p>
      <p>ـ از مصرف غذای غلیظ و دیرهضمی مانند فست فودها، سرخ کردنی‌ها، حلیم، کله‌پاچه، ماکارونی، لازانیا، قارچ، الویه، مود غذایی کنسروی و صنعتی و ... پرهیز کنید.</p>
      <p>ـ بهترین غذاه‍ا در این شرایط، خورشت، سوپ یا آش‌های پر سبزی حاوی جو، کدو مسما یا حلوایی، هویج، شلغم، اسفناج، کمی جعفری، گشنیز، پیاز و... است.</p>
      <p>ـ از انواع سبزی‌های تاره استفاده کنید البته مصرف آنها در حدی باشد که منجر به نفخ نشود.</p>
      <p>ـ از بین نوشیدنی‌ها، آب سیب شیرین، شربت لیموترش با عسل و گلاب، شیر محلی گرم همراه با عسل و گردو جزو بهترین گزینه‌ها هستند همچنین سکنحبین، دمنوش "به" یا گلسرخ، ماءالشعیر طبی نیز مفیدند.</p>
      <p>ـ در بین میوه‌ها، لیمو شیرین، انار شیرین، سیب شیرین و نارگیل را مصرف کنید.</p>
      <p>ـ در وعده صبحانه می‌توانید کره و عسل یا مرباهای سیب، به و انجیر یا تخم مرغ عسلی میل کنید.</p>
      <p>ـ از آب‌ نارنج یا لیموترش تازه روی غذا و سالاد خود استفاده کنید.</p>
      <p>
        <b>5 توصیه‌ غیرغذایی</b>
      </p>
      <p>ـ  زود خوابیدن در هنگام شب</p>
      <p>ـ چند کاسه سرکه یا پیاز و نارنج چهارقاچ در برخی نقاط خانه قرار دهید</p>
      <p>ـ استفاده از دستگاه بخور در محیط داخلی خانه</p>
      <p>ـ پرهیز از تردد غیرضروری در محیط بیرون از خانه یا اداره</p>
      <p>ـ اجتناب جدی از فعالیت بدنی شدید و ورزش</p>
      <p>منبع: تسنیم</p>
    </article>
  </body>
</html>