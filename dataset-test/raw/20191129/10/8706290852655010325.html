<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/687196/zorizontai-oikonomika-oi-ellines-4-stous-10-plironoun-me-daneika-"/>
    <meta property="og:site_name" content="enikos.gr"/>
    <meta property="article:published_time" content="2019-11-29T10:38:00+00:00"/>
    <meta property="og:title" content="&quot;Ζορίζονται&quot; οικονομικά οι Έλληνες: 4 στους 10 πληρώνουν με δανεικά τους λογαριασμούς"/>
    <meta property="og:description" content="Με δανεικά ή υπεραναλήψεις κατάφεραν 4 στους 10 Έλληνεςνα πληρώνουν τους λογαριασμούς τους..."/>
  </head>
  <body>
    <article>
      <h1>"Ζορίζονται" οικονομικά οι Έλληνες: 4 στους 10 πληρώνουν με δανεικά τους λογαριασμούς</h1>
      <address>
        <time datetime="2019-11-29T10:38:00+00:00">29 Nov 2019, 10:38</time>
      </address>
      <p>Με δανεικά ή υπεραναλήψεις κατάφεραν 4 στους 10 <a href="http://www.enikonomia.gr/economy/222978,posa-xodeyoun-miniaios-ta-noikokyria-gia-tis-agores-tous-analytik.html">Έλληνες</a>να πληρώνουν τους λογαριασμούς τους το τελευταίο εξάμηνο, όπως προκύπτει από σχετικά στοιχεία τη έρευνας της Instrum.</p>
      <p>Σύμφωνα με έρευνα της<b> </b>Instrum για την οικονομική ευημερία, που εξετάζει μεταξύ άλλων και την ικανότητα έγκαιρης αποπληρωμής λογαριασμών σε 24 χώρες, η Ελλάδα φιγουράρει τελευταία στη σχετική κατάταξη (5,39 στα 10) με το 40% των νοικοκυριών να παραδέχεται πως δανείζεται για να “καλύψει” τις υποχρεώσεις του.</p>
      <p>Ο αντίστοιχος ευρωπαϊκός μέσος όρος είναι 24%. “Ο μέσος μισθός στην Ελλάδα είναι ένας από τους χαμηλότερους στην Ευρώπη σε αντίθεση με την ανεργία που είναι υψηλότερη. Η ανισότητα μεταξύ ύψους των μισθών και κόστους διαβίωσης προκαλεί μεγαλύτερη πίεση στους καταναλωτές, με το 61% να επισημαίνει πως οι λογαριασμοί αυξάνονται με υψηλότερο ρυθμό σε σχέση με το εισόδημα του (πολύ πάνω από τον ευρωπαϊκό μέσο όρο του 45% )”, τονίζεται στην έρευνα.</p>
      <p>Έξι στα δέκα ελληνικά νοικοκυριά δεν παραδέχονται πως τον τελευταίο χρόνο έχουν αφήσει απλήρωτες πολλές από τις υποχρεώσεις τους, χαρακτηρίζοντας το, μάλιστα ως σύνηθες φαινόμενο (σε ποσοστό 68%).</p>
      <p>
        <b>Η οικογένεια</b>
      </p>
      <p>Όσον αφορά στην πηγή των δανειακών, η Family Bank εξακολουθεί να κυριαρχεί στις προτιμήσεις των Ελλήνων, με το 86% αυτών να καταφεύγει σε οικογένεια και φίλους όταν προκύπτουν οικονομικές δυσκολίες, αφήνοντας εκτός πλάνου τις τράπεζες (13% το 2018 και 10% το 2019 έναντι 26% στην Ευρώπη).</p>
      <p>Χαμηλές πτήσεις καταγράφει η χώρα μας και στην αποταμίευση, με τους αναλυτές της έρευνας να τονίζουν πως το 38% των Ελλήνων αποτυγχάνουν να εξοικονομήσουν χρήματα κάθε μήνα. “Πρόκειται για το υψηλότερο ποσοστό μεταξύ των 24 της λίστας”, καταλήγουν.</p>
      <p>
        <b>Κάτω από την βάση</b>
      </p>
      <p>Τέλος αναφορικά με την κατηγορία του “οικονομικού αλφαβητισμού” των βασικών δηλαδή γνώσεων και της ικανότητας για σωστή οργάνωση και διαχείριση των οικονομικών ενός νοικοκυριού, η χώρα μας βρίσκεται στη 15η θέση (6,41 στα 10) με πρώτες τις Φιλανδία και Ηνωμένο Βασίλειο. Το 64% των Ελλήνων απαντά ότι οι γνώσεις τους στηρίζονται σε όσα έχουν μάθει από τους γονείς τους (51% στην Ευρώπη) και σχεδόν 5 στους 10 αναγνωρίζει ως εξίσου σημαντική και τη συμβολή του σχολείου.</p>
      <p>
        <b>Δείτε στον πίνακα το ποσοστό των καταναλωτών που άφησαν απλήρωτους λογαριασμούς σε διαφορετικές χώρες:</b>
      </p>
      <figure>
        <img src="http://media.enikonomia.gr/data/photos/226674_04467b6eac-9850901919ed1995.png"/>
      </figure>
      <p>Mε πληροφορίες από την εφημερίδα "Ελεύθερος Τύπος"</p>
      <related>
        <h4>σχετικά άρθρα</h4>
        <a href="http://www.enikos.gr/economy/686421/poio-pososto-tou-eisodimatos-tous-xodeyoun-oi-ellines-ti-deichnei%0A%20%20%20%20%0A"/>
        <a href="http://www.enikos.gr/economy/685156/aisiodoxes-oi-epicheiriseis-gia-tin-poreia-tis-ellinikis-oikonomi%0A%20%20%20%20%0A"/>
        <a href="http://www.enikos.gr/economy/685099/afta-einai-ta-kalytera-syntaxiodotika-systimata-tou-kosmou%0A%20%20%20%20%0A"/>
        <a href="http://www.enikos.gr/economy/687099/poia-kinitra-gia-agora-ilektrokiniton-aftokiniton-schediazei-i-ky%0A%20%20%20%20%0A"/>
        <a href="http://www.enikos.gr/economy/687126/vouli-antiparathesi-kyvernisis-antipolitefsis-gia-to-forologiko-n%0A%20%20%20%20%0A"/>
        <a href="http://www.enikos.gr/economy/687005/ti-ischyei-me-ti-chorigisi-tis-etisias-adeias-eos-to-telos-tis-ch%0A%20%20%20%20%0A"/>
        <a href="http://www.enikos.gr/economy/686966/nees-allages-stin-apozimiosi-gia-ta-gyalia-oraseos-i-apofasi-tou-%0A%20%20%20%20%0A"/>
        <a href="http://www.enikos.gr/economy/687069/beite-edo-gia-na-deite-an-kerdisate-sti-forolotaria%0A%20%20%20%20%0A"/>
        <a href="http://www.enikos.gr/economy/687004/ston-rythmo-tis-forolotarias-klironei-simera-gia-1000-tycherous%0A%20%20%20%20%0A"/>
      </related>
    </article>
  </body>
</html>