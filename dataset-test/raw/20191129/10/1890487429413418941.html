<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521876-mpo-vyhlasi-iv-vyzvu-programu-podpory-op-pik-uspory-energie-v-szt/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="MPO vyhlásí IV. výzvu programu podpory OP PIK Úspory energie v SZT"/>
    <meta property="og:description" content="Publikováno: 29.11.2019 Autor: Ministerstvo průmyslu a obchodu 2. 12. 2019 vyhlásí IV. výzvu programu podpory OP PIK Úspory energie v SZT. Cílem je podpora konkurenceschopnosti a udržitelnosti české ekonomiky prostřednictvím maximálního využití..."/>
  </head>
  <body>
    <article>
      <h1>MPO vyhlásí IV. výzvu programu podpory OP PIK Úspory energie v SZT</h1>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">mpo.cz</a></address>
      <p>Publikováno:<br/>29.11.2019<br/>Autor:</p>
      <p>Ministerstvo <a href="https://www.kurzy.cz/makroekonomika/prumysl/">průmyslu</a> a obchodu 2. 12. 2019 vyhlásí IV. výzvu programu podpory OP PIK Úspory <a href="https://www.kurzy.cz/energie/">energie</a> v SZT. Cílem je podpora konkurenceschopnosti a udržitelnosti <a href="https://www.kurzy.cz/makroekonomika/">české ekonomiky</a> prostřednictvím maximálního využití kombinované výroby <a href="https://www.kurzy.cz/elektrina/">elektřiny</a> a tepla (KVET), odpadního tepla a OZE, resp. energeticky účinného dálkového vytápění a chlazení podle definice uvedené v Nařízení komise (EU) č. 651/2014, a to zejména modernizací soustav zásobování tepelnou <a href="https://www.kurzy.cz/energie/">energií</a> (SZT), optimalizace jejich provozu a snižování ztrát tepla v rozvodních tepelných zařízeních.</p>
      <p>Plánovaná alokace na tuto výzvu je 400 mil. <a href="https://www.kurzy.cz/kurzy-men/">Kč</a> (podporu pro podniky nesplňující definici malých a středních podniků dle přílohy č. 1 Nařízení Komise (EU) č. 651/2014 lze poskytnout maximálně do výše 100 % alokace na tuto výzvu). Jedná o průběžnou výzvu, kde příjem žádostí o podporu bude probíhat od 8. 1. <a href="https://www.kurzy.cz/finance/2020/">2020</a> do 14. 12. <a href="https://www.kurzy.cz/finance/2020/">2020</a>.</p>
      <p>Podpora je poskytována v souladu s článkem 40, 41 a 46 Nařízení Komise (EU) č. 651/2014 a může být proto slučitelná s vnitřním trhem ve smyslu čl. 107 odst. 3 Smlouvy o fungování EU a je vyňata z oznamovací povinnosti dle čl. 108 odst. 3 Smlouvy o fungování EU. Míra podpory je 50 % pro malé podniky, 45 % pro střední podniky a 40 % pro velké podniky ze způsobilých výdajů projektu. <a href="https://www.kurzy.cz/dotace/">Dotace</a> na projekt je poskytována minimálně ve výši 0,5 mil. <a href="https://www.kurzy.cz/kurzy-men/">Kč</a> a maximálně do výše 200 mil. <a href="https://www.kurzy.cz/kurzy-men/">Kč</a>.</p>
      <p>Podpora na náklady na energetický posudek, projektovou dokumentaci a podporované aktivity pouze v režimu de minimis bude poskytována podle Nařízení Komise (EU) č. 1407/2013 o použití článků 107 a 108 Smlouvy o fungování <a href="https://www.kurzy.cz/tema/evropa/">Evropské unie</a> na podporu de minimis.</p>
      <p>U modelu hodnocení došlo k aktualizaci u kritéria C1 - Klimaticko-energetické přínosy, a to u měrných způsobilých výdajů na snížení emisí <a href="https://www.kurzy.cz/kurzy-men/">Kč</a>/kg CO2 za rok došlo k posunu intervalu lineární interpolace, který byl v rámci III. výzvy v intervalu 30 <a href="https://www.kurzy.cz/kurzy-men/">Kč</a>/kg CO2 až 100 <a href="https://www.kurzy.cz/kurzy-men/">Kč</a>/kg CO2, na interval 70 až 140 <a href="https://www.kurzy.cz/kurzy-men/">Kč</a>/kg CO2 za rok. Důvodem byl mj. nárůst investičních nákladů na realizaci soustav zásobování tepelnou <a href="https://www.kurzy.cz/energie/">energií</a> v posledních dvou letech zejména v městských aglomeracích, který byl indikován v rámci hodnocení projektů III. výzvy programu. Dále došlo k aktualizaci seznamu Oblasti se zhoršenou kvalitou ovzduší podle ČHMÚ, 14. 6. 2019, (v rámci III. výzvy byl 8. 12. 2016), a to v rámci modelu hodnocení u kritéria C2 - Potřebnost a relevance projektu.</p>
      <p>MPO předpokládá, že tato Výzva napomůže ke zvýšení zájmu o Úspory <a href="https://www.kurzy.cz/energie/">energie</a> v SZT a tím i napomůže úspěšně vyčerpat finanční prostředky alokované na realizaci programu Úspory <a href="https://www.kurzy.cz/energie/">energie</a> v SZT v rámci specifického cíle prioritní osy 3.5.</p>
      <related>
        <h4>Příbuzné stránky</h4>
        <a href="https://www.kurzy.cz/tema/5367836.html"/>
        <a href="https://www.kurzy.cz/tema/5491128.html"/>
        <a href="https://www.kurzy.cz/tema/5404923.html"/>
        <a href="https://www.kurzy.cz/tema/5620257.html"/>
        <a href="https://www.kurzy.cz/tema/5496225.html"/>
        <a href="https://www.kurzy.cz/tema/4338718.html"/>
        <a href="https://zpravy.kurzy.cz/91409-mpo-vyhlasilo-operacni-program-prumyslu-a-podnikani/"/>
        <a href="https://www.kurzy.cz/vzdelavaci-kurzy/322581-nove-vyzvy-op-pik-pardubice/"/>
        <a href="https://www.kurzy.cz/zpravy/nazory/A-V-T-5426/"/>
        <a href="https://www.kurzy.cz/vzdelavaci-kurzy/323994-nove-vyzvy-op-pik-ceske-budejovice/"/>
        <a href="https://www.kurzy.cz/vzdelavaci-kurzy/284320-nove-vyzvy-op-pik-karlovy-vary/"/>
        <a href="https://www.kurzy.cz/vzdelavaci-kurzy/322198-nove-vyzvy-op-pik-ceske-budejovice/"/>
      </related>
    </article>
  </body>
</html>