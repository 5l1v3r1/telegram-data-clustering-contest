<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521891-ceska-ekonomika-jasne-zpomalila-komentar/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T10:29:42+00:00"/>
    <meta property="og:title" content="Česká ekonomika jasně zpomalila (Komentář)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Česká ekonomika jasně zpomalila (Komentář)</h1>
      <address><time datetime="2019-11-29T10:29:42+00:00">29 Nov 2019, 10:29</time> by <a rel="author">Investiční bankovnictví</a></address>
      <p>
        <b>Zpřesněná data o <a href="https://www.kurzy.cz/makroekonomika/hdp/">HDP</a> potvrdila, že <a href="https://www.kurzy.cz/makroekonomika/">česká ekonomika</a> ve třetím čtvrtletí zpomalila a toto zpomalení bylo nepatrně menší, než ukazovala předběžná data. <a href="https://www.kurzy.cz/makroekonomika/">Ekonomika</a> zpomalila na mezičtvrtletní tempo růstu 0,4 % z předchozího růstu o 0,6 %. V meziročním srovnání <a href="https://www.kurzy.cz/makroekonomika/">ekonomika</a> zpomalila na 2,5 % z předchozího tempa 2,7 %, což ukazoval už předběžný odhad.</b>
      </p>
      <p><b>Nicméně struktura ukázala, že nebýt tvorby zásob, což je složka značně proměnlivá, bylo by zpomalení <a href="https://www.kurzy.cz/makroekonomika/">ekonomiky</a> ještě výraznější. Negativním překvapením je, že spotřeba domácností oproti předchozímu čtvrtletí nevzrostla vůbec.</b> <a href="https://www.kurzy.cz/investice/">Investice</a> navíc opět klesly, přičemž statistický úřad uvedl, že v meziročním srovnání se investuje především do obydlí a staveb, zatímco meziroční pokles u <a href="https://www.kurzy.cz/investice/">investic</a> do strojů a zařízení se dál prohloubil. Růstu ve třetím čtvrtletí kromě tvorby zásob pomáhala spotřeba vlády. Z hlediska struktury tak údaj za třetí čtvrtletí jasně prokázal cyklické zpomalování <a href="https://www.kurzy.cz/makroekonomika/">české ekonomiky</a>, které pravděpodobně bude pokračovat i ve zbytku roku 2019.</p>
      <p>Za celý letošní rok očekáváme růst <a href="https://www.kurzy.cz/makroekonomika/hdp/">HDP</a> na úrovni 2,5 %. Hlavním tahounem by měla zůstat spotřeba domácností, ačkoliv i ta zjevně zpomaluje. Investiční aktivita je letos slabá a v dalších čtvrtletích změnu nečekáme. Aktuální zlepšení zahraničních předstihových indikátorů dávají slušnou naději, že by další zpomalování <a href="https://www.kurzy.cz/makroekonomika/">české ekonomiky</a> nemuselo být dramatické. <b>V příštím roce čekáme růst <a href="https://www.kurzy.cz/makroekonomika/">české ekonomiky</a> tempem 2,0 %.</b> <b>Dnes zveřejněná data jsou argumentem proti zvyšování <a href="https://www.kurzy.cz/urokove-sazby/">úrokových sazeb</a> <a href="https://www.kurzy.cz/kurzy-men/kurzovni-listek/">ČNB</a>.</b></p>
      <p>Autor: Michal Brožka</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/454863-ceska-ekonomika-ve-ctvrtleti-zpomalila-rust-na-4-5/"/>
        <a href="https://www.kurzy.cz/zpravy/454877-ceska-ekonomika-zpomalila-kondice-vsak-zustava-slusna/"/>
        <a href="https://www.kurzy.cz/zpravy/146494-ek-ceska-ekonomika-letos-zpomali-na-4-7/"/>
        <a href="https://www.kurzy.cz/zpravy/145791-mmf-ceska-ekonomika-letos-zpomali-na-4-2/"/>
        <a href="http://kurzy.cz/zpravy/418372-ceska-ekonomika-loni-zpomalila-neni-ale-duvod-k-obavam-3-3-2017"/>
        <a href="https://www.kurzy.cz/zpravy/157144-ceska-ekonomika-zpomali-zrejme-vice-nez-se-cekalo/"/>
        <a href="https://www.kurzy.cz/zpravy/406669-ceska-ekonomika-zpomalila-rust-na-vine-je-i-propad-stavebnictvi/"/>
        <a href="https://www.kurzy.cz/zpravy/404408-brexit-zpomali-rust-ceske-ekonomiky-v-nasledujicich-kvartalech/"/>
        <a href="https://www.kurzy.cz/tema/detail/ceska-ekonomika-letos-zpomali-o-pul-procenta-odhaduji-1038089.html"/>
        <a href="https://www.kurzy.cz/zpravy/158947-rust-ceske-ekonomiky-zpomalil-na-4-2/"/>
        <a href="https://www.kurzy.cz/zpravy/156237-singer-ceska-ekonomika-vyrazne-zpomali-a-nekolik-let-bude-jeji-rust-nizky/"/>
        <a href="https://www.kurzy.cz/tema/4677540.html"/>
      </related>
    </article>
  </body>
</html>