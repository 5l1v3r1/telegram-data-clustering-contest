<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/saglik/sessiz-hastalik-pankreas-kanseri-h375892.html"/>
    <meta property="og:site_name" content="HABER 61"/>
    <meta property="article:published_time" content="2019-11-29T10:03:53+00:00"/>
    <meta property="og:title" content="Sessiz hastalık pankreas kanseri"/>
    <meta property="og:description" content="Genel Cerrahi Uzmanı Prof. Dr. Mustafa Kerem, pankreas kanserinin nedenleri, belirtileri ve tanısı hakkında önemli açıklamalarda bulundu"/>
  </head>
  <body>
    <article>
      <h1>Sessiz hastalık pankreas kanseri</h1>
      <h2>Genel Cerrahi Uzmanı Prof. Dr. Mustafa Kerem, pankreas kanserinin nedenleri, belirtileri ve tanısı hakkında önemli açıklamalarda bulundu</h2>
      <address>
        <time datetime="2019-11-29T10:03:53+00:00">29 Nov 2019, 10:03</time>
      </address>
      <p>Birçok tanınmış kişinin ölümüne neden olan pankreas kanseri, belirti ve şikayetlerin erken evrede ortada çıkmadığı için sessiz hastalık olarak adlandırılıyor.</p>
      <p>Birçok kanser türünde olduğu gibi Pankreas kanserinde de erken tanının hayati önem taşıdığını vurgulayan Genel Cerrahi Uzmanı Prof. Dr. Mustafa Kerem, “Pankreas karın arkasında yer alan, 6 inç uzunluğunda süngerimsi, tüp şeklinde bir organdır. Pankreasın iki önemli görevi vardır: bağırsakların yiyecekleri parçalamasına yardımcı olan sindirim suları (enzimler) yapmak ve vücudun şeker ve nişasta kullanımını düzenleyen hormonlar (insülin dahil) üretmek. Pankreas kanseri, malign (kanserli) hücreler büyüdüğünde, böldükten ve pankreas dokularında yayıldığında oluşur” dedi.</p>
      <p>
        <b>Pankreas kanserinin belirtileri</b>
      </p>
      <p>Pankreatik kansere "sessiz hastalık” adı verildiğini açıklayan Prof. Dr. Kerem, Pankreatik kanserlerde şikayetlerin erken evrelerde ortaya çıkmadığı için bu isimi aldığını, kanser büyüdükçe ve yayıldıkça, ağrının genellikle vücudun üst batı kısmında bazen de sırtta yayıldığını vurguladı. Yemek yedikten ve yattıktan sonra ağrının daha da kötüleşebileceğini ekledi. Prof. Dr. Kerem, ağrının yanı sıra sarılık, bulantı, iştahsızlık, kilo kaybı, yorgunluk ve güçsüzlük Pankreatik kanserlerin diğer belirtileri arasında yar aldığını açıkladı.</p>
      <p>
        <b>Pankreas kanserinin nedenleri</b>
      </p>
      <p>Gerçek nedeni bilinmemesine rağmen sigaranın bilinen en önemli risk faktörlerinden biri olduğununum altını çizen Prof. Dr. Kerem “Sigara içenlerde içmeyenlere göre iki kat fazla pankreas kanseri görülür. Hastalık genelde 45 yaş ve üzerinde geçer. Diyabet bazen hastalığın belirtisi olabileceği gibi bazende hastalık sonrası ortaya çıkabilir. Alkol yine risk faktörlerinden biri olarak görülmektedir. Çok sıkı alkol tüketenlerde kronik pankreatit olma ihtimali çok yükselir. Kronik pankreatitli hastalarda ise pankreas kanser oranı 7 kat artar. Ailede pankreas kanseri varlığı, yüksek yağ tüketimi ve sedanter (tembel) yaşam tarzı yine pankreas kanserine neden olan faktörler arasındadır” diye konuştu.</p>
      <p>
        <b>Pankreas kanserinin tanısı</b>
      </p>
      <p>Eskiden pankreas kanseri tanısı koymak oldukça güç olduğunu vurgulayan Prof. Dr. Kerem günümüzde kullanılan MR, CT, Ultrasonografi gibi görüntüleme yöntemleri ile tanı konulabildiğini söyleyerek en güvenilir yöntemin Bilgisayarlı Tomografi (BT) ve gerektiğinde Manyetik Rözonans (MR) görüntüleme sistemleri olduğunu belirtti.</p>
      <p>
        <b>Pankreas kanserini önlemek mümkün mü?</b>
      </p>
      <p>Prof. Dr. Mustafa Kerem, pankreas kanseri önlemek için, Sigara içiyorsanız derhal bırakın, Diyetinizdeki yağları çıkartın, Pasif ve sedanter, tembel bir yaşam tarzınız varsa derhal harekete geçin, şişmanlıktan kurtulun önerilerinde bulundu.</p>
    </article>
  </body>
</html>