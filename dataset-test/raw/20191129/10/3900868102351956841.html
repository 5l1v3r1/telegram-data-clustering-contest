<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1563818/black-friday-oi-galloi-lene-block-friday"/>
    <meta property="og:site_name" content="NOOZ."/>
    <meta property="article:published_time" content="2019-11-29T10:30:00+00:00"/>
    <meta property="og:title" content="Black Friday: Οι Γάλλοι λένε... Block Friday"/>
    <meta property="og:description" content="Διαδήλωση κατά της υπερκατανάλωσης μπροστά στη γαλλική έδρα της Amazon με την ευκαιρία της Black Friday πραγματοποίησαν δεκάδες Γάλλοι, ονομάζοντάς τη Μαύρη Παρασκευή σε «Block Friday»."/>
  </head>
  <body>
    <article>
      <h1>Black Friday: Οι Γάλλοι λένε... Block Friday</h1>
      <address>
        <time datetime="2019-11-29T10:30:00+00:00">29 Nov 2019, 10:30</time>
      </address>
      <p>
        <b>Διαδήλωση κατά της υπερκατανάλωσης μπροστά στη γαλλική έδρα της Amazon με την ευκαιρία της Black Friday πραγματοποίησαν δεκάδες Γάλλοι, ονομάζοντάς τη Μαύρη Παρασκευή σε «Block Friday».</b>
      </p>
      <p>Οι διαδηλωτές, οι οποίοι συγκεντρώθηκαν έπειτα από έκκληση της Attac και της Greenpeace γι' αυτή τη δράση, η οποία παρουσιάσθηκε ως «μη βίαιη και χαρούμενη», ξεδίπλωσαν μπροστά στην έδρα της Amazon στο Κλισύ, κοντά στο Παρίσι, πανώ που κατήγγελλαν τη γιγάντια εταιρεία του ηλεκτρονικού εμπορίου και στη συνέχεια κάθισαν στο σημείο αυτό φωνάζοντας «Λέμε στοπ στην Black Friday και στην ατιμωρισία» της Amazon.</p>
      <p>«Σήμερα η Amazon έχει τις εκπομπές αερίων του θερμοκηπίου που έχει ένα κράτος», κατήγγειλε στον τόπο της διαδήλωσης ο Ζαν-Φρανσουά Ζουλιάρ, διευθυντής της Greenpeace στη Γαλλία. «Έχουμε ανάγκη περισσότερο παρά ποτέ από δράσεις πολιτικής ανυπακοής, επειδή η Amazon είναι ένα σύμβολο ατιμωρησίας», κυρίως φορολογικής, δήλωσε η ευρωβουλευτής του ριζοσπαστικού αριστερού κόμματος Ανυπότακτη Γαλλία (LFI) Μανόν Ομπρί, η οποία ήταν παρούσα στο πλευρό του.</p>
      <p>Χθες, Πέμπτη, 50 έως 100 διαδηλωτές των οργανώσεων ANV-COP21 και «Φίλοι της Γης» είχαν αποκλείσει για λίγο ένα κέντρο διανομής της Amazon στην περιφέρεια του Παρισιού, χρησιμοποιώντας δεμάτια άχυρο και σχηματίζοντας ανθρώπινα φράγματα.</p>
      <p>Ορισμένοι είχαν ξεδιπλώσει πανώ που έγραφαν «Amazon: για το κλίμα, για την απασχόληση, στοπ στην εξάπλωση, στοπ στην υπερπαραγωγή», ενώ άλλοι απέκλειαν τις προσβάσεις για τα φοτρτηγά με παλιές ηλεκτρικές συσκευές ή ξαπλώνοντας καταγής. Αντίθετα άφηναν τους εργαζομένους να μπαινοβγαίνουν στο κέντρο.</p>
      <p>Την ίδια ώρα, Γάλλοι βουλευτές σχεδιάζουν να βάλουν φρένο στη Black Friday προωθούν Γάλλοι βουλευτές. Νομοπαρασκευαστική επιτροπή πέρασε την τροπολογία με την οποία προτείνει την απαγόρευση της ημέρας προσφορών γιατί προκαλεί «σπατάλη πόρων» και «υπερκατανάλωση».</p>
      <p>Πίσω από τη συγκεκριμένη τροπολογία βρίσκεται η πρώην υπουργός Περιβάλλοντος, Ντελφίν Μπαθό: «Υπάρχουν δύο προβλήματα στην πραγματικότητα. Η πρώτη είναι η οικολογική ισορροπία της Μαύρης Παρασκευής. Για παράδειγμα πέρυσι στη Γαλλία δεκαπλασιάστηκε ο αριθμόε των παραδόσεων προϊόντων που αγοράστηκαν μέσω του Διαδικτύου, με ό,τι συνεπάγεται για τις μεταφορές και τις εκπομπές αερίων που προκαλούν το φαινόμενο του θερμοκηπίου. Το άλλο πρόβλημα είναι μια μορφή εξαπάτησης των καταναλωτών, καθώς υπάρχουν πολλές λανθασμένες προσφορές».</p>
      <related>
        <a href="https://www.nooz.gr/perierga/1563802/black-friday-oi-asteies-atakes-toy-noembrioy-poy-feygei"/>
        <a href="https://www.nooz.gr/economy/1563790/black-friday-gia-toys-forologoymenoys-simera-oi-plirwmes-gia-foro-eisodimatos-kai-enfia"/>
        <a href="https://www.nooz.gr/economy/1563786/black-friday-chwris-oyres-exw-apo-ta-katastimata-ti-allaxe-se-schesi-me-ta-proigoymena-chronia"/>
        <a href="https://www.nooz.gr/entertainment/1563806/book-friday-vs-black-friday-protrepoyn-ton-kosmo-na-diabasoyn-kai-na-min-xodeyoyn-"/>
        <a href="https://www.nooz.gr/economy/1563712/black-friday-pente-tips-gia-na-apofygete-pagides"/>
      </related>
    </article>
  </body>
</html>