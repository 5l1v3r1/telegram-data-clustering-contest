<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Rzad-PiS/191129241-Morawiecki-o-Banasiu-Mamy-plan-B.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-29T10:36:09+00:00"/>
    <meta property="og:title" content="Morawiecki o Banasiu: Mamy plan B"/>
    <meta property="og:description" content="Jeśli Marian Banaś nie poda się do dymisji, mamy plan B. Ale myślę, że się poda - stwierdził premier Mateusz Morawiecki."/>
  </head>
  <body>
    <article>
      <h1>Morawiecki o Banasiu: Mamy plan B</h1>
      <address><time datetime="2019-11-29T10:36:09+00:00">29 Nov 2019, 10:36</time> by <a rel="author">amk</a></address>
      <p>
        <b>Jeśli Marian Banaś nie poda się do dymisji, mamy plan B. Ale myślę, że się poda - stwierdził premier Mateusz Morawiecki.</b>
      </p>
      <p>Szef rządu pytany był na konferencji prasowej, jakie działania podejmie PiS, jeśli prezes NIK Marian Banaś, mimo wyraźnie wyartykułowanego oczekiwania jego dymisji, nie zdecyduje się ustąpić.</p>
      <p>Morawiecki zapewnił, że w tym przypadku zostanie zastosowany plan B.</p>
      <p>- Ale myślę, że ustąpi - stwierdził premier.</p>
      <p>Na pytania o szczegóły planu B odpowiadać nie chciał.</p>
      <p>Morawiecki poinformował, że zapoznał się z raportem CBA na temat szefa NIK. Uznał, że informacje w nim zawarte powinny "skłonić Mariana Banasia do złożenia dymisji".</p>
      <p>Wczoraj po spotkaniu Jarosława Kaczyńskiego i Mariusza Kamińskiego z Marianem Banasiem partia rządząca oznajmiła, że<a href="https://www.rp.pl/Prawo-i-Sprawiedliwosc/191129246-Beata-Mazurek-ponagla-Panie-Banas-pobudka.html"> "istnieje oczekiwanie na złożenie dymisji".</a></p>
      <p>Prezesa NIK <a href="https://www.rp.pl/Prawo-i-Sprawiedliwosc/191129246-Beata-Mazurek-ponagla-Panie-Banas-pobudka.html">ponagla też europosłanka PiS Beata Mazurek: "Panie Banaś pobudka".</a></p>
    </article>
  </body>
</html>