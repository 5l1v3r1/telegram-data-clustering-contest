<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/sport/782051/aris-kinisi-tou-erasitechni-prin-pechnidi-ti-lamia/"/>
    <meta property="og:site_name" content="to10.gr"/>
    <meta property="article:published_time" content="2019-11-29T10:30:48+00:00"/>
    <meta property="og:title" content="Άρης: Κίνηση του Ερασιτέχνη πριν το παιχνίδι με τη Λαμία"/>
    <meta property="og:description" content="Κουπόνια για την οικονομική ενίσχυση της ΚΑΕ Άρης θα διατίθενται αύριο στο Κλεάνθης Βικελίδης"/>
  </head>
  <body>
    <article>
      <h1>Άρης: Κίνηση του Ερασιτέχνη πριν το παιχνίδι με τη Λαμία</h1>
      <h2>Κουπόνια για την οικονομική ενίσχυση της ΚΑΕ Άρης θα διατίθενται αύριο στο Κλεάνθης Βικελίδης</h2>
      <address><time datetime="2019-11-29T10:30:48+00:00">29 Nov 2019, 10:30</time> by <a rel="author">to10.gr</a></address>
      <p>Οι προσπάθειες των ανθρώπων του Άρη για την ενίσχυση του τμήματος μπάσκετ δεν έχουν σταματήσει. Πριν από την έναρξη της κυριακάτικης αναμέτρησης με τη Λαμία, έξω από το Κλεάνθης Βικελίδης θα διατίθονται κουπόνια για την οικονομική στήριξη της ΚΑΕ.</p>
      <p>Αναλυτικά η ανακοίνωση του ερασιτέχνη Άρη:</p>
      <p>
        <a href="https://www.to10.gr/basket/euroleague/781955/panathinaikos-na-parasyrthoume-na-kratisoume-chamila-tin-bala/">
          <i>Η μαγική νύχτα του Πιτίνο και του Παναθηναϊκού</i>
        </a>
      </p>
      <p>«Ο Α.Σ. ΑΡΗΣ ενημερώνει ότι πριν από τον αγώνα της ποδοσφαιρικής ομάδας με τη Λαμία, την Κυριακή 1/12 (17:15), θα διατίθενται κουπόνια ενίσχυσης για την ΚΑΕ ΑΡΗΣ.</p>
      <p>Πρόκειται για μία κίνηση που ξεκίνησε από τον Ερασιτέχνη προς αρωγή της ΚΑΕ. Οι φίλοι του ΑΡΗ μπορούν να αγοράζουν τα κουπόνια ενίσχυσης, τα οποία κοστίζουν 5 ευρώ έκαστο, από τις 15:00 έξω από τις θύρες 2, 7 και 9 του «Κλεάνθης Βικελίδης», όπου θα στηθούν «σταντ» γι’ αυτόν το σκοπό.</p>
      <p>Ο κόσμος του ΑΡΗ στήριξε με απαράμιλλο τρόπο (viva, εισιτήρια διαρκείας, κουπόνια) την πρωτοβουλία του Α.Σ. για την οικονομική ενίσχυση της ΚΑΕ και μπορεί να το κάνει και την Κυριακή, με την αγορά των κουπονιών έξω από το Κλεάνθης Βικελίδης».</p>
      <p>
        <b>
          <a href="https://www.to10.gr/sport/782051/aris-kinisi-tou-erasitechni-prin-pechnidi-ti-lamia/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>