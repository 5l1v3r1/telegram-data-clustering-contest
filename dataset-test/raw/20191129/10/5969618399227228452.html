<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Sports/Polo/euro-league-mpainoyn-sth-maxh-olympiakos-kai-voyliagmenh.5648275.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T10:57:00+00:00"/>
    <meta property="og:title" content="Euro League: Μπαίνουν στη μάχη Ολυμπιακός και Βουλιαγμένη"/>
    <meta property="og:description" content="Οι γυναικείες ομάδες πόλο του Ολυμπιακού και της Βουλιαγμένης μπαίνουν το απόγευμα της Παρασκευής (29/11) στην μάχη της Euro League."/>
  </head>
  <body>
    <article>
      <h1>Euro League: Μπαίνουν στη μάχη Ολυμπιακός και Βουλιαγμένη</h1>
      <h2>Οι γυναικείες ομάδες πόλο του Ολυμπιακού και της Βουλιαγμένης μπαίνουν το απόγευμα της Παρασκευής (29/11) στην μάχη της Euro League.</h2>
      <address><time datetime="2019-11-29T10:57:00+00:00">29 Nov 2019, 10:57</time> by <a rel="author">Κώστας Χολίδης</a></address>
      <p>Με όνειρα και φιλοδοξίες, όπως κάθε χρόνο ξεκινάει την Παρασκευή (29/11) το ευρωπαϊκό ταξίδι της ομάδας πόλο Γυναικών του Ολυμπιακού, με τη διοργάνωση του προκριματικού ομίλου της Ευρωλίγκας στο Παπαστράτειο.</p>
      <p>Οι "ερυθρόλευκες" ρίχνονται στη «μάχη» της Ευρώπης και έχουν μπροστά τους τρείς δυνατές αναμετρήσεις, έχοντας ως στόχο την εξασφάλιση της πρόκρισης στους "8" η οποία ισοδυναμεί με εξασφάλιση παρουσίας στο Final 4 είτε της Euroleague είτε του Len Trophy.</p>
      <p>Η αρχή γίνεται την Παρασκευή στις 18:30 κόντρα στην Ισπανική Μεντιτεράνι, η συνέχεια δίνεται το Σάββατο την ίδια ώρα κόντρα στην πρωτοπόρο του Ουγγρικού πρωταθλήματος, Ντουναϊσβάρος και οι αγώνες ολοκληρώνονται την Κυριακή (1/12) στις 12:15, κόντρα στην πρωτοπόρο του Ισπανικού πρωταθλήματος, Ματαρό. Η ομάδα του Χάρη Παυλίδη που τα τελευταία 6 χρόνια μετράει, 6 διαδοχικές συμμετοχές σε Final 4 ευρωπαϊκής διοργάνωσης, με παρουσία σε 5 τελικούς και 2 κατακτήσεις (+ένα Σούπερ Καπ), θέλει να εκμεταλλευτεί τον παράγοντα της έδρας και να τερματίσει στην πρώτη θέση του ομίλου. </p>
      <p>Η προετοιμασία των «ερυθρόλευκων» στην οποία από την Τετάρτη έχει ενσωματωθεί και η Καναδέζα διεθνής Κίρα Κρίστμας, ολοκληρώνεται το βράδυ της Πέμπτης (28/11).  Ο προπονητής του Ολυμπιακού, Χάρης Παυλίδης υπολογίζει στις υπηρεσίες όλων των αθλητριών, αφού τα μικροπροβλήματα που αντιμετωπίζουν οι Αλεξάνδρα Ασημάκη, Μαργαρίτα Πλευρίτουμ Ελευθερία Πλευρίτου δεν αναμένεται να τους στερήσουν τη συμμετοχή τους.</p>
      <p>Στο Κίρισι βρίσκεται η γυναικεία ομάδα υδατοσφαίρισης του Ναυτικού Ομίλου Βουλιαγμένης, ώστε να λάβει μέρος στον δεύτερο προκριματικό γύρο του Euro league. Η ομάδα της Αλεξίας Καμμένου και της Κυριακής Λιόση θα αντιμετωπίσει την οικοδέσποινα Κίνεφ, την Ιταλική Πάντοβα, και την Τεταρού από την Ολλανδία, με τις πρώτες δυο ομάδες να παίρνουν το «εισιτήριο» για την επόμενη φάση.</p>
      <p>Οι αποστολή του Ν. Ο. Βουλιαγμένης αποτελείται από τις παρακάτω αθλήτριες: Φεντερίκα Λάβι, Σταματίνα Καϊάφα, Ελισάβετ Πρωτόπαπα, Ελένη Ελληνιάδη, Αθήνα Γιαννοπουλου, Ελένη Ξενάκη, Ειρήνη Νίνου, Μαρία Πάτρα, Χριστίνα Κώτσια, Βασιλική Διαμαντοπούλου, Ιουλιάννα Κοντονή, Θωμαΐς Μουστακαρία και Μαρίνα Κοτσιώνη.</p>
      <p>Την αποστολή συνοδεύουν ακόμα ο Έφορος της γυναικείας  ομάδας Θεόδωρος Τσεβδος, ο Τεχνικός Διευθυντής του Ν.Ο.Β. Αρτίν Ελμισιάν και ο φυσικοθεραπευτής της ομάδας Σταμάτης Φώτογλου.</p>
      <p>
        <b>ΤΟ ΠΡΟΓΡΑΜΜΑ ΤΟΥ ΟΜΙΛΟΥ ΤΟΥ ΟΛΥΜΠΙΑΚΟΥ</b>
      </p>
      <p>
        <b>Παρασκευή 29/11</b>
      </p>
      <p>18:30 Ολυμπιακός - Μεντιεράνι</p>
      <p>20:15 Ντουναϊσβάρος - Ματαρό</p>
      <p>
        <b>Σάββατο 30/11</b>
      </p>
      <p>18:30 Ολυμπιακός - Ντουναϊσβάρος</p>
      <p>20:15 Ματαρό - Μεντιτεράνι</p>
      <p>
        <b>Κυριακή 1/12</b>
      </p>
      <p>10:30 Μεντιτεράνι - Nτουναισβαρος</p>
      <p>12:15 Ολυμπιακός - Ματαρό</p>
      <p>
        <b>ΤΟ ΠΡΟΓΡΑΜΜΑ ΤΟΥ ΟΜΙΛΟΥ ΤΗΣ ΒΟΥΛΙΑΓΜΕΝΗΣ</b>
      </p>
      <p>
        <b>Παρασκευή 29/11</b>
      </p>
      <p>Πάντοβα - Βουλιαγμένη</p>
      <p>Κίνεφ - Τετερού</p>
      <p>
        <b>Σάββατο 30/11</b>
      </p>
      <p>Πάντοβα - Τετερού</p>
      <p>Βουλιαγμένη - Κίνεφ</p>
      <p>
        <b>Κυριακή 01/12</b>
      </p>
      <p>Βουλιαγμένη - Τετερού</p>
      <p>Κίνεφ - Πάντοβα</p>
    </article>
  </body>
</html>