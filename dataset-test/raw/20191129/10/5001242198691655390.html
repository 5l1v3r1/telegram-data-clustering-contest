<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/mia-proeklogiki-desmeysi-poy-odeyei-pros-ylopoiisi/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-29T10:33:56+00:00"/>
    <meta property="og:title" content="Μια προεκλογική δέσμευση που οδεύει προς υλοποίηση"/>
    <meta property="og:description" content="Η Περιφέρεια δεν είναι μόνο ΕΣΠΑ και συντήρηση του οδικού δικτύου. Είναι πολλά θέματα, ίσως όχι τόσο σημαντικά όσο αυτά του ΕΣΠΑ, αλλά με καθοριστική"/>
  </head>
  <body>
    <article>
      <h1>Μια προεκλογική δέσμευση που οδεύει προς υλοποίηση</h1>
      <address><time datetime="2019-11-29T10:33:56+00:00">29 Nov 2019, 10:33</time> by <a rel="author">ΣΥΝΕΙΔΗΣΗ</a></address>
      <p>
        <b>Η Περιφέρεια δεν είναι μόνο ΕΣΠΑ και συντήρηση του οδικού δικτύου. Είναι πολλά θέματα, ίσως όχι τόσο σημαντικά όσο αυτά του ΕΣΠΑ, αλλά με καθοριστική σημασία για την καθημερινότητα των πολιτών.</b>
      </p>
      <p>Για παράδειγμα η μεταφορά μαθητών και η δακοκτονία. Θέματα που μέχρι πρόσφατα καταγράφονταν αρκετά προβλήματα. Η νέα Περιφερειακή Αρχή του Νεκτάριου Φαρμάκη είναι διατεθειμένη να κάνει πράξει όσα έλεγε προεκλογικά.</p>
      <p>Έτσι λοιπόν προχθές στην Πάτρα στα γραφεία της Διεύθυνσης Αγροτικής Οικονομίας και Κτηνιατρικής, τέθηκε επί τάπητος η πρόταση να διεξαχθεί τριετής διαγωνισμός για τη δακοκτονία σε κάθε περιφερειακή ενότητα ξεχωριστά.</p>
      <p>Θα περιμένουμε να δούμε αυτή την πρόταση να προχωρά και να μην δούμε ξανά να ξεκινά τέλη Σεπτεμβρίου η δακοκτονία. Και η γραφειοκρατία ή άλλα νομικά εμπόδια, που πράγματι υφίστανται, οι περιφερειάρχες της χώρας έχουν μια κυβέρνηση «φιλική» προς αυτούς για να τα λύσουν.</p>
      <p>Δικαιολογίες δεν υπάρχουν…</p>
      <p>
        <b>Εφημερίδα «Συνείδηση»</b>
      </p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/echoyn-pesei-oi-dyo-stin-ethniki-odo/"/>
        <a href="http://sinidisi.gr/to-gkazi-patoma-dromo-prodiagrafon/"/>
        <a href="http://sinidisi.gr/anaptyxi-desmia-ta-epimelitiria/"/>
        <a href="http://sinidisi.gr/anaziteitai-komma-choris-to-choyi/"/>
        <a href="http://sinidisi.gr/pagiomeni-eikona-to-mpotiliarisma-apoysia-tis-trochaias-foto/"/>
        <a href="http://sinidisi.gr/echoyn-na-poyn-kati-ston-topiko-syriza-to-dppnt/"/>
      </related>
    </article>
  </body>
</html>