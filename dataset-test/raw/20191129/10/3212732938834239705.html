<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/arsenal-de-teknik-direktor-unai-emery-nin-gorevine-son-verildi-237594-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-29T10:58:11+00:00"/>
    <meta property="og:title" content="Arsenal'de teknik direktör Unai Emery'nin görevine son verildi"/>
    <meta property="og:description" content="Arsenal, Teknik Direktör Unai Emery'nin görevine son verildiğini açıkladı."/>
  </head>
  <body>
    <article>
      <h1>Arsenal'de teknik direktör Unai Emery'nin görevine son verildi</h1>
      <h2>Arsenal, Teknik Direktör Unai Emery'nin görevine son verildiğini açıkladı.</h2>
      <address><time datetime="2019-11-29T10:58:11+00:00">29 Nov 2019, 10:58</time> by <a rel="author">Mynet</a></address>
      <p>Arsenal'de beklenen ayrılık gerçekleşti. Türk asıllı Alman futbolcu Mesut Özil'in formasını giydiği Premier Lig ekibi, Teknik Direktör Unai Emery ile yolların ayrıldığını duyurdu.</p>
      <p>Ligde geride kalan 13 haftada 4 galibiyet, 6 beraberlik, 3 mağlubiyet sonucu topladığı 18 puanla 8. sırada bulunan Arsenal, son olarak da dün akşam UEFA Avrupa Ligi'nde evinde Eintracht Frankfurt'a 2-1 mağlup oldu. Bu yenilgi, uzun süredir koltuğu sallantıda olan Emery'nin de adeta sonunu getirdi. Yönetim, kötü gidişata son vermek için 7 maçtır üç puan alamayan deneyimli çalıştırıcının görevine son verdi.</p>
      <p>Arsenal yöneticisi Josh Kroenke, kararın performans sebebiyle alındığını belirtirken, takımın başına geçici olarak Freddie Ljungberg'in getirildiğini açıkladı.</p>
      <h3>İLK ADAY POCHETTİNO</h3>
      <p>Arsenal'de, Unai Emery'den boşalan teknik direktörlük koltuğu için ilk aday ise Mauricio Pochettino. İki hafta önce Tottenham'dan ayrılan 47 yaşındaki çalıştırıcıya Arsenal yönetiminin teklif götürmesi bekleniyor.<br/>Ayrıca Carlo Ancelotti, Mikel Arteta ve Nuno Espritio Santo da alternatif isimler olarak ön plana çıkıyor.</p>
      <p>(İHA)</p>
      <p>1/</p>
    </article>
  </body>
</html>