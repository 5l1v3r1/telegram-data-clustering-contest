<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561484/marianthi-fragopoulou-i-ellinida-ereunitria-ti-nasa-stis-aditheseis/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Μαριάνθη Φραγκοπούλου: Η Ελληνίδα ερευνήτρια τη NASA στις «Αντιθέσεις»"/>
    <meta property="og:description" content="Μιλάει στο Γιώργο Σαχίνη για την επόμενη διαστημική αποστολή στη Σελήνη"/>
  </head>
  <body>
    <article>
      <h1>Μαριάνθη Φραγκοπούλου: Η Ελληνίδα ερευνήτρια τη NASA στις «Αντιθέσεις»</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <p>
        <b>Μιλάει στο Γιώργο Σαχίνη για την επόμενη διαστημική αποστολή στη Σελήνη</b>
      </p>
      <p>Η Ελληνίδα ερευνήτρια που έκλεισε συμβόλαιο με την NASA για το ελληνικό δοσίμετρο ακτινοβολίας, μιλάει για την επόμενη διαστημική αποστολή στη Σελήνη, την συμμετοχή της στο πρόγραμμα και την 100% ελληνική σφραγίδα σε αυτό, ως το πρώτο στάδιο για το επόμενο μεγάλο εγχείρημα της ανθρωπότητας, το πρώτο επανδρωμένο ταξίδι στον Άρη!</p>
      <p>Αυτή την Παρασκευή στις 10, η Δρ. Μαριάνθη Φραγκοπούλου, η διακεκριμένη πυρηνική φυσικός που μετρά τις ακτινοβολίες στο βαθύ Διάστημα, μιλάει στις «Αντιθέσεις» για τον Κόσμο εντός και εκτός Γης, τις πρακτικές εφαρμογές της τεχνολογίας του διαστήματος στις ανθρώπινες κοινωνίες, την έρευνα και την εποχή μετάβαση της Ανθρωπότητας σε διαπλανητική διάσταση.</p>
      <p>Εξηγεί τι σημαίνουν οι πραγματικές κι όχι «fake» συνεργασίες Ελλήνων ερευνητών με Διαστημικές Υπηρεσίες της Ευρώπης και την NASA και αναλύει πως ένα Ελληνικό σύστημα, παγκοσμίως μοναδικό, το οποίο απευθύνεται σε ένα υπαρκτό πρόβλημα, αυτό της υγείας των αστροναυτών από τις ακτινοβολίες και την ασφάλεια μιας αποστολής, έβαλε την ίδια και την ομάδα της να συμμετέχουν σε ένα από τα μεγαλύτερα προγράμματα της NASA.</p>
      <p>Το πρόγραμμα της NASA, «MARE», το οποίο προτάθηκε από τον Γερμανικό Διαστημικό Οργανισμό, υποστηρίζεται από τον Ισραηλινό Διαστημικό Οργανισμό ISA και την Lockheed Martin, αποτελεί προτεραιότητα για την NASA σε μια κομβική αποστολή, την αποστολή «Artemis-1» στη Σελήνη, στο δρόμο προς την επόμενη μεγάλη επανδρωμένη αποστολή προς τον Άρη.</p>
    </article>
  </body>
</html>