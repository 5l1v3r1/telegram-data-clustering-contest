<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805214/%D9%BE%D8%B1%D9%88%D9%81%D8%B3%D9%88%D8%B1-%D8%AC%DB%8C%D9%84%DB%8C-%D8%A8%DB%8C%D9%84%DB%8C-%D8%AF%D8%B1-%D8%AA%D8%A7%D9%84%D8%A7%D8%B1-%D9%87%D9%86%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-29T10:26:15+00:00"/>
    <meta property="og:title" content="&quot;پروفسور جیلی بیلی&quot; در تالار هنر"/>
    <meta property="og:description" content="نمایش &quot;پروفسور جیلی بیلی&quot; به نویسندگی دیوید وود، ترجمه حسین فدایی حسین و کارگردانی مجید علم بیگی اجراهای خود را در تالار هنر آغاز کرد."/>
  </head>
  <body>
    <article>
      <h1>"پروفسور جیلی بیلی" در تالار هنر</h1>
      <address>
        <time datetime="2019-11-29T10:26:15+00:00">29 Nov 2019, 10:26</time>
      </address>
      <p>نمایش "پروفسور جیلی بیلی" به نویسندگی دیوید وود، ترجمه حسین فدایی حسین و کارگردانی مجید علم بیگی اجراهای خود را در تالار هنر آغاز کرد.</p>
      <p>به گزارش ایسنا به نقل از روابط عمومی تالار هنر نمایش "پروفسور جیلی بیلی" به نویسندگیدیوید وود، ترجمه حسین فدایی حسین و کارگردانی مجید علم بیگی روز پنج شنبه 7 آذر در تالار هنر افتتاح شد.</p>
      <p>در خلاصه داستان آمده است:</p>
      <p>"آجیل ها طبق برنامه هر سال برای خود نمایشگاهی ترتیب داده‌اند. گردو مدیر این نمایشگاه است. همه چیز به خوبی پیش می رود تا این که آجیل تازه واردی بطور ناگهانی به نمایشگاه می‌آید و مدعی تحصیلات و علم و دانش می شود. از طرفی پروفسور جیلی بیلی که خود را بهترین شیرینی و شکلات پز دنیا می داند همه ساله مخفیانه و بطور ناشناس می آید و تعدادی از آجیل ها را با خود برده و برای شیرینی های خود استفاده می کند..."</p>
      <p>وحید شاهینی، زینت شیخی، ناهید صاحبی، مریم (معصومه) عسگری، مجید علم بیگی، محسن غلامی و عباس فرطوسی در نمایش "پروفسور جیلی بیلی"به ایفای نقش می پردازند.</p>
      <p>دیگر عوامل این نمایش عبارتند از:دستیار کارگردان: الهام سلیمی،حرکات موزون: لیلا بروفه،مدیر صحنه: فاطمه اقبالی،گریم: لیلا پریشان و حسین تبریزی،دستیار صحنه: سارا سیرتی،دستیار لباس: نیلوفر مسعودی،دوخت لباس: گلرو اکبری زیارانی،اجرای دکور: محمد میرزایی راد و کارمانیا میراحمدی،عکاس: اختر تاجیک،طراح پوستر و بروشور: مهرداد غفاری و مجید علم بیگی،مدیر تبلیغات: مریم (معصومه) عسگری،مدیر روابط عمومی: مجید علم بیگی.</p>
      <p>قیمت بلیت نمایش‌های تالار هنر 20000 تومان است که در روزهای یکشنبه نیم بهاست.</p>
      <p> نمایش "پروفسور جیلی بیلی"هر روز بجز شنبه‌ها و ایام سوگواری ساعت19 به مدت سی شب برای مخاطب کودک و نوجوان در تالار هنر واقع در میدان هفت تیر، خیابان مفتح جنوبی، خیابان ورزنده به روی صحنه می رود.</p>
      <p>انتهای پیام </p>
      <p>                                   </p>
    </article>
  </body>
</html>