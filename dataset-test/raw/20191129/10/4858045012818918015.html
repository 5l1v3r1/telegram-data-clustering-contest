<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/ultima-ora-ludovic-orban-intalnire-de-taina-cu-dan-barna-si-dacian-ciolos-surse_1408085.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T10:00:51+00:00"/>
    <meta property="og:title" content="ULTIMA ORĂ - Ludovic Orban, întâlnire de taină cu Dan Barna și Dacian Cioloș / SURSE"/>
    <meta property="og:description" content="Preşedintele PNL, premierul Ludovic Orban, are vineri dimineaţă o întâlnire cu preşedintele USR, Dan Barna, şi cu preşedintele PLUS, Dacian..."/>
  </head>
  <body>
    <article>
      <h1>ULTIMA ORĂ - Ludovic Orban, întâlnire de taină cu Dan Barna și Dacian Cioloș / SURSE</h1>
      <address><time datetime="2019-11-29T10:00:51+00:00">29 Nov 2019, 10:00</time> by <a rel="author">Alexandra Cruceru</a></address>
      <p>Preşedintele PNL, premierul Ludovic Orban, are vineri dimineaţă o întâlnire cu preşedintele USR, Dan Barna, şi cu preşedintele PLUS, Dacian Cioloş, potrivit unor surse politice citate de Antena3. Întâlnirea nu va avea loc la Guvern.</p>
      <p>Marţi, Ludovic Orban a avut o întâlnire, la Parlament, cu Dan Barna. Discuţiile au vizat proiectul de buget, alegerile locale, reprezentarea diasporei în legislativ.<br/><br/>"Am discutat pur şi simplu nişte chestiuni generale de principiu, vom avea şi în cadrul alianţei, spre sfârşitul săptămânii, o întâlnire cu premierul Orban şi vom intra în detalii specifice în perioada următoare. (...) Este important acest principiu ca în oraşele unde sunt primari PSD să avem un candidat unic al Opoziţiei, acolo unde e posibil. (...) Am spus şi în această întâlnire: Gabriela Firea poate fi înfrântă, însă pentru asta e nevoie să fie un candidat unic al Opoziţiei în Bucureşti. Şi în perioada următoare exact aceste negocieri le vom purta, pentru a găsi candidatul care are cel mai bun suport popular în Bucureşti", a subliniat Dan Barna.</p>
    </article>
  </body>
</html>