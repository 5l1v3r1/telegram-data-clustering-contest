<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/iran-sinir-kapisini-yeniden-kapatti-1398645"/>
    <meta property="og:site_name" content="Karar.com"/>
    <meta property="article:published_time" content="2019-11-29T10:29:00+00:00"/>
    <meta property="og:title" content="İran, sınır kapısını yeniden kapattı"/>
    <meta property="og:description" content="Tahran yönetimi, Irak'ta devam eden hükümet karşıtı gösteriler nedeniyle Mehran Sınır Kapısı'nı tekrar kapattı."/>
  </head>
  <body>
    <article>
      <h1>İran, sınır kapısını yeniden kapattı</h1>
      <address>
        <time datetime="2019-11-29T10:29:00+00:00">29 Nov 2019, 10:29</time>
      </address>
      <p>
        <b>Tahran yönetimi, Irak'ta devam eden hükümet karşıtı gösteriler nedeniyle Mehran Sınır Kapısı'nı tekrar kapattı.</b>
      </p>
      <p>İran, Irak'ta devam eden hükümet karşıtı gösteriler nedeniyle Mehran Sınır Kapısı'nı tekrar kapattı.</p>
      <p>İran devlet televizyonunun haberine göre, Mehran Sınır Kapısı saat 24.00'ten itibaren İran vatandaşlarının geçişine kapatıldı. Yabancı ülke vatandaşlarının sınırdan geçiş yapabileceği belirtildi.</p>
      <p>Tahran yönetimi, Irak'taki hükümet karşıtı gösteriler nedeniyle 30 Ekim'de Mehran Sınır Kapısı'nın kapatıldığını, 25 Kasım'da ise yeniden açıldığını duyurmuştu.</p>
      <p>İran ayrıca Irak'ta gösterilerin başlamasının ardından Kirmanşah eyaletine bağlı Hüsrevi ile Huzistan eyaletine bağlı Cezzabe sınır kapılarını 3 Ekim'de kapatmış, üç gün sonra tekrar açmıştı.<br/><br/><b>TAHRAN/AA</b></p>
      <related>
        <a href="https://www.karar.com/dunya-haberleri/irakta-kriz-buyuyor-necefteki-gosterilerde-olu-sayisi-18e-yukseldi-1398488"/>
      </related>
      <related>
        <a href="https://www.karar.com/dunya-haberleri/irak-gucleri-zikarda-gostericilere-yine-mudahale-etti-14-olu-8-yarali-1397686"/>
      </related>
    </article>
  </body>
</html>