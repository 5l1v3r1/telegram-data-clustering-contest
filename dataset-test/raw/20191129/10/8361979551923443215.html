<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/gazovi-peremovini-z-rf-chogo-ukrajini-dopustiti-ne-mozhna-novini-ukrajini-50056434.html"/>
    <meta property="og:site_name" content="НВ"/>
    <meta property="article:published_time" content="2019-11-29T10:22:00+00:00"/>
    <meta property="og:title" content="Чотири червоні лінії газових перемовин"/>
    <meta property="og:description" content="Є велике занепокоєння, що деякі з них можуть бути перейдені"/>
  </head>
  <body>
    <article>
      <h1>Чотири червоні лінії газових перемовин</h1>
      <h2>Є велике занепокоєння, що деякі з них можуть бути перейдені</h2>
      <address><time datetime="2019-11-29T10:22:00+00:00">29 Nov 2019, 10:22</time> by <a rel="author">Ірина Геращенко</a></address>
      <p>Є кілька червоних ліній, які нізащо не можна перетинати в контексті газових переговорів з РФ.</p>
      <p>1. <a href="https://nv.ua/ukr/biz/markets/naftogaz-vigrav-stokgolmskiy-arbitrazh-proti-gazpromu-shchodo-tranzitu-gazu-2454643.html">Україна виграла Стокгольмський арбітраж</a> на 3 млрд доларів. РФ має виконати це рішення суду. І тому кожен раунд будь-яких переговорів з питань енергетики має починатися з вимоги сплатити Україні 3 млрд доларів. В жодному випадку влада не повинна потрапити під тиск і каток Кремля та відмовитися від вимоги виконання рішення Стокгольмського арбітражу.</p>
      <p>2. Україна подала ще один позов щодо порушення РФ зобов’язань на 12 млрд доларів. Не варто змінювати нашу команду, що відстоюватиме позиції України в міжнародних судах, хіба що можна її тільки посилити. І відмова від цього позову, відкликання його на догоду Кремлю — це буде зрадою національних інтересів України.</p>
      <aside>Це буде зрадою національних інтересів України</aside>
      <p>3. Тристоронній формат газових переговорів Україна-Єврокомісія-РФ є принциповим. Виведення Єврокомісії з перемовин — це сценарій і пастка Кремля, що послабить українські позиції як країни-транзитера.</p>
      <p>4. Категорично не можна змішувати політичні перемовини, що стосуються врегулювання війни на Донбасі, зупинки російської агресії, тобто питання безпеки і мирний процес з питаннями енергетики. Зв’язка в пакет нормандського формату безпеки і поставок газу апріорі робить Україну об'єктом — вразливим, не самостійним, залежним.</p>
      <p>Україна має зберегти суб'єктність. Тиснути на агресора з вимогою звільнити Крим і Донбас. Щодо енергетики, ми довго і важко добивалися енергонезалежності, диверсифікації ринку, й до газової теми треба підходити виключно прагматично.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/356/original/b67edefe7f1eb08a6eb22b08488b9644.png&amp;stamp=1&amp;q=85&amp;w=115"/>
      </figure>
      <p>Сергій Фурса<br/>Це тривожно. Коли Росія робить знижку на газ</p>
      <p>Є велике занепокоєння, що певні червоні лінії можуть бути перейдені.</p>
      <p><i>Текст опубліковано з</i> <i>дозволу автора</i></p>
      <p>
        <i>
          <a href="https://www.facebook.com/iryna.gerashchenko/posts/2587576181330179">Оригінал</a>
        </i>
      </p>
      <p><i><b>Приєднуйтесь до</b></i> <b><i>нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>