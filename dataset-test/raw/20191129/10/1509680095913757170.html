<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/manoranjan-news/bhau-kadam-make-you-laugh-in-this-video-must-watch-video-avb-95-2025035/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-29T10:21:36+00:00"/>
    <meta property="og:title" content="‘हा’ व्हिडीओ पाहून तुम्हीही म्हणाल भाऊ कदम रॉक्स!"/>
    <meta property="og:description" content="व्हिडीओ पाहून तुम्हालाही हसू येईल"/>
  </head>
  <body>
    <article>
      <h1>‘हा’ व्हिडीओ पाहून तुम्हीही म्हणाल भाऊ कदम रॉक्स!</h1>
      <h2>व्हिडीओ पाहून तुम्हालाही हसू येईल</h2>
      <address><time datetime="2019-11-29T10:21:36+00:00">29 Nov 2019, 10:21</time> by <a rel="author">लोकसत्ता ऑनलाइन</a></address>
      <p>सगळी दुख: विसरुन सर्वांना खळखळून हसायला लावणारा झी मराठी वाहिनीवरील कार्यक्रम म्हणजे ‘चला हवा येऊ द्या.’ या कार्यक्रमामधून अभिनेते भाऊ कदम आणि अभिनेत्री श्रेया बुगडे घराघरात पोहोचले आहेत. त्यांनी त्यांच्या विनोदाने अनेकांच्या मनावर जाणू काही जादूच केली आहे. भाऊ कदम आणि श्रेया बुगडे हे विनोदवीर सध्याचे चर्चेतील विषय लोकांसमोर अशा प्रकारे सादर करताता की लोकांना पोटधरुन हसू येते. नुकताच भाऊ कदम यांचा ‘चला हवा येऊ द्या’मधील एक व्हिडीओ व्हायरल झाला आहे.</p>
      <p>झी मराठीने त्यांच्या अधिकृत पेसबुक पेजवर भाऊ कदम यांचा व्हिडीओ शेअर केला आहे. या व्हिडीओमध्ये भाऊ कदम यांचे काही निवडक हास्यक्षण दाखवण्यात आले आहेत. भाऊ कदम यांचे विनोद ऐकून शोमध्ये हजेरी लावणाऱ्या पाहुण्यांना देखील हसू कोसळत असल्याचे पाहायला मिळते.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzeemarathiofficial%2Fvideos%2F444265819461382%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>काही दिवसांपूर्वी भाऊ कदम उर्फ भालचंद्र कदम यांनी त्यांच्या मोठ्या भावासोबतचा फोटो इन्स्टाग्राम अकाऊंटवर शेअर केला आहे. या फोटोवर अनेकांनी ‘जुडवा’, ‘सेम-टू-सेम’ अशा प्रतिक्रिया दिल्या होत्या. भाऊ कदम यांना तीन मुली आहेत. ते त्यांच्या व्यग्र वेळपत्रकातून वेळ काढून पत्नी ममता आणि मुली मृण्मयी, संचिती, समृद्धी यांना वेळ देत असतात. इतके यश, लोकप्रियता आणि प्रसिद्धी मिळूनही भाऊ कदम यांच्यामधील साधेपणा आजही कायम आहे. त्यामुळेच साधे राहणीमान, कामावरील श्रद्धा आणि कुटुंबावरील जीवापाड प्रेम यामुळे भाऊ कदम रसिकांचे लाडके बनले आहेत.</p>
    </article>
  </body>
</html>