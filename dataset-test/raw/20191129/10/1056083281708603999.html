<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805208/%D8%B7%D8%B1%D8%AD-%D8%AC%D8%AF%DB%8C%D8%AF-%D8%A8%D9%87%D8%B2%DB%8C%D8%B3%D8%AA%DB%8C-%D8%A8%D8%B1%D8%A7%DB%8C-%D8%AF%D8%B1%D9%85%D8%A7%D9%86-%D9%85%D8%B9%D8%AA%D8%A7%D8%AF%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-29T10:16:23+00:00"/>
    <meta property="og:title" content="طرح جدید بهزیستی برای درمان معتادان"/>
    <meta property="og:description" content="معاون توسعه پیشگیری و درمان سازمان بهزیستی کشور از طرح جدید این سازمان برای درمان معتادان داوطلب به نام «الگوی جامع درمان و بازتوانی معتادان» خبر داد."/>
  </head>
  <body>
    <article>
      <h1>طرح جدید بهزیستی برای درمان معتادان</h1>
      <address><time datetime="2019-11-29T10:16:23+00:00">29 Nov 2019, 10:16</time> by <a rel="author">پریشاد احمدی</a></address>
      <p>معاون توسعه پیشگیری و درمان سازمان بهزیستی کشور از طرح جدید این سازمان برای درمان معتادان داوطلب به نام «الگوی جامع درمان و بازتوانی معتادان» خبر داد.</p>
      <p><b>فرید براتی سده در گفت و گو با ایسنا </b>با بیان اینکه الگوی درمانی جدیدی برای معتادان از سوی سازمان بهزیستی کشور آغاز شده است، گفت: مدتی پیش طرحی به نام «الگوی جامع درمان و بازتوانی معتادان» آغاز شده است. در این طرح معتادان تمایلی (داوطلب) و نه معتادان پرخطر به مراکز روزانه درمان معتادان( DIC) مراجعه می‌کنند.</p>
      <p>وی با بیان اینکه این افراد در DICها به مدت چهار ماه اقامت دارند و بستری هستند، اظهار کرد: بعد از این مدت نیز معتادان درمان شده تا یک سال ابتدا روزی سه بار، سپس روزی دو بار و در دو ماه پایانی نیز روزی یکبار با مراجعه به مراکز  مذکور، تحت آموزش قرار می‌گیرند. همچنین انجام مدیریت مورد، کارگاه‌های آموزشی و تمام خدماتی که در مراکز درمان اعتیاد در اختیار معتادان قرار می گیرد، برای این افراد فراهم می‌شود.</p>
      <p>به گفته براتی سده اولین مرکز برای طرح مذکور حدود یک ماه پیش در اصفهان افتتاح شده است و مرکز دوم نیز آماده افتتاح در کرمانشاه است.</p>
      <p>انتهای پیام</p>
    </article>
  </body>
</html>