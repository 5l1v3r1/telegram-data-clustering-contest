<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/galeri/spor/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak"/>
    <meta property="og:site_name" content="A Haber"/>
    <meta property="article:published_time" content="2019-11-29T10:30:47+00:00"/>
    <meta property="og:title" content="Süper Lig'de bir ilk gerçekleşecek! Kayserispor'lu Emre Demir bir rekor daha kıracak!"/>
    <meta property="og:description" content="Süper Lig'in 13'üncü haftasında Kayserispor ile Beşiktaş kozlarını paylaşacak. Vodofone Park Stadyumu'nda oynanacak karşılaşma 2 Aralık Pazartesi günü saat 20.00'de başlayacak. Haftanın kapanış karşılaşmasında Süper Lig tarihinde bir ilk de yaşanacak. Kayserispor'un 15 yaşındaki oyuncusu Emre Demir sahaya kaptan çıkacak. Daha önce Süper Lig'de gol atan en genç oyuncu olmayı başaran Demir, sahaya kaptan olarak çıkarsa Süper Lig tarihinin en genç kaptanı olarak da tarihe geçecek. Kayserispor Teknik Direktörü Bülent Uygun konuya dair açıklamalarda bulundu. Uygun, Emre Demir'e çok güvendiğini söyledi."/>
  </head>
  <body>
    <article>
      <h1>Süper Lig'de bir ilk gerçekleşecek! Kayserispor'lu Emre Demir bir rekor daha kıracak!</h1>
      <address>
        <time datetime="2019-11-29T10:30:47+00:00">29 Nov 2019, 10:30</time>
      </address>
      <p>
        <b>Süper Lig'in 13'üncü haftasında Kayserispor ile Beşiktaş kozlarını paylaşacak. Vodofone Park Stadyumu'nda oynanacak karşılaşma 2 Aralık Pazartesi günü saat 20.00'de başlayacak. Haftanın kapanış karşılaşmasında Süper Lig tarihinde bir ilk de yaşanacak. Kayserispor'un 15 yaşındaki oyuncusu Emre Demir sahaya kaptan çıkacak. Daha önce Süper Lig'de gol atan en genç oyuncu olmayı başaran Demir, sahaya kaptan olarak çıkarsa Süper Lig tarihinin en genç kaptanı olarak da tarihe geçecek. Kayserispor Teknik Direktörü Bülent Uygun konuya dair açıklamalarda bulundu. Uygun, Emre Demir'e çok güvendiğini söyledi.</b>
      </p>
      <ul>
        <li>
          <a href="https://www.ahaber.com.tr/">Haberler</a>
        </li>
        <li>
          <a href="https://www.ahaber.com.tr/galeri">Galeri</a>
        </li>
        <li>Süper Lig'de bir ilk gerçekleşecek! Kayserispor'lu Emre Demir bir rekor daha kıracak!</li>
      </ul>
      <figure>
        <img src="https://iaahbr.tmgrup.com.tr/8b6215/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023350243.jpg&amp;l=1"/>
        <figcaption>Kayserispor Teknik Direktörü Bülent Uygun, 15 yaşındaki Emre Demir'in Beşiktaş maçına kaptan çıkacağını açıkladı.</figcaption>
      </figure>
      <figure>
        <img src="https://iaahbr.tmgrup.com.tr/6952f5/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023345674.jpg&amp;l=1"/>
        <figcaption>Kayserispor Teknik Direktörü Bülent Uygun, Türkiye Spor Yazarları Derneği Kayseri Şubesi'ndeki spor yazarları ile bir araya geldi. Bülent Uygun, Emre Demir'in Kayserispor'un Beşiktaş ile oynayacağı karşılaşmaya kaptan olarak çıkacağını açıkladı.</figcaption>
      </figure>
      <figure>
        <img src="https://iaahbr.tmgrup.com.tr/f85cfd/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023341995.jpg&amp;l=1"/>
        <figcaption>Eğer Emre sahaya çıkarsa Süper Lig tarihinin en genç kaptanı olarak tarihe geçecek.Tecrübeli teknik adam konuyla ilgili şu ifadeleri kullandı:</figcaption>
      </figure>
      <figure>
        <img src="https://iaahbr.tmgrup.com.tr/1df533/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023344093.jpg&amp;l=1"/>
        <figcaption>"Emre Demir çok yetenekli ve her geçen gün üstüne koyarak ilerliyor. Biz de elimizden geldiğince destek oluyoruz. Kısa sürede yıldız oyuncular arasında Emre'nin de adı olacak.</figcaption>
      </figure>
      <figure>
        <img src="https://iaahbr.tmgrup.com.tr/a8c37f/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023346250.jpg&amp;l=1"/>
        <figcaption>Süper Lig'de gol atan en genç futbolcu olan Emre Demir, Beşiktaş maçında da büyük olasılıkla sahaya takım kaptanı olarak çıkacak."</figcaption>
      </figure>
      <figure>
        <img src="https://iaahbr.tmgrup.com.tr/ffa7c3/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023346481.jpg&amp;l=1"/>
        <figcaption>Kayserispor'un Gençlerbirliği ile oynadığı maçta golle buluşan 15 yaşındaki Emre, Süper Lig tarihinin en genç golcüsü olmuştu.</figcaption>
      </figure>
      <figure>
        <img src="https://iaahbr.tmgrup.com.tr/d08da0/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023352023.jpg&amp;l=1"/>
        <figcaption><b>EMRE DEMİR KİMDİR?</b><br/><br/>Nisan 2014'te Kayserispor'da filiz lisansı çıkan Emre Demir, hızı ve yetenekli sol ayağı ile öne çıkıyor. Barcelona'nın altyapı tesisleri olan dünyaca ünlü La Masia'da denemeye giden oyuncu o dönem ismini duyurmuştu.<br/><br/>Kayserispor, Emre Demir'i Mersin 1. Amatör Küme takımlarından Kuvayi Milliye'den transfer ettikten sonra özel çalışmalar ile güçlenmesine ve tecrübe kazanmasına uğraş vermişti. Emre, küçük yaşına rağmen tecrübe kazanması için zaman zaman profesyonel takım ile idmanlara katılmıştı.</figcaption>
      </figure>
      <figure>
        <img src="https://iaahbr.tmgrup.com.tr/ec66e3/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023351201.jpg&amp;l=1"/>
        <figcaption><b>U-14 MAÇINDA ŞOV</b><br/><br/>Kayserispor U14 takımında oynadığı dönemde Emre Demir çıktığı 42 maçta attığı 46 golle dikkatleri üzerine çektmişti. Akademi Ligi U14 Türkiye Finalleri'nde ise 4 maça çıkan Emre 2 gol atma başarısı gösterdi.</figcaption>
      </figure>
      <figure>
        <img src="https://iaahbr.tmgrup.com.tr/8dbfc6/0/0/0/0/0/0?u=https://iahbr.tmgrup.com.tr/album/2019/11/29/super-ligde-bir-ilk-gerceklesecek-kayserisporlu-emre-demir-bir-rekor-daha-kiracak-1575023356811.jpg&amp;l=1"/>
        <figcaption><b>ALANYASPOR MAÇINDA HİKMET KARAMAN OYUNA ALMIŞTI</b><br/><br/>Emre Demir bu sezon Aytemiz Alanyaspor maçında Hikmet Karaman tarafından 88. dakikada oyuna alınmıştı. <br/><br/>U14, U15, U6 formalarını 28 kez giyen Emre Demir stiliyle Barcelona'nın dünyaca ünlü futbolcusu Lionel Messi'ye benzetiliyor.</figcaption>
      </figure>
    </article>
  </body>
</html>