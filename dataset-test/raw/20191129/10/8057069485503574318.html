<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krepsinis.net/naujiena/real-su-rezultatyviausiu-komandos-zaideju-sudare-nauja-ilgalaike-sutarti/300226"/>
    <meta property="og:site_name" content="krepsinis.net"/>
    <meta property="article:published_time" content="2019-11-29T10:54:00+00:00"/>
    <meta property="og:title" content="„Real“ su rezultatyviausiu komandos žaidėju sudarė naują ilgalaikę sutartį"/>
    <meta property="og:description" content="Madrido „Real“ klubas savo gretose išlaikė labai svarbų žaidėją – aukštaūgį Anthony Randolphą."/>
  </head>
  <body>
    <article>
      <h1>„Real“ su rezultatyviausiu komandos žaidėju sudarė naują ilgalaikę sutartį </h1>
      <address>
        <time datetime="2019-11-29T10:54:00+00:00">29 Nov 2019, 10:54</time>
      </address>
      <p>Madrido „Real“ klubas savo gretose išlaikė labai svarbų žaidėją – aukštaūgį <b>Anthony Randolphą</b>.</p>
      <p>Ispanijos žiniasklaida skelbia, jog Madrido ekipa su 30-mečiu puolėju susitarė dėl naujo trejų metų kontrakto.</p>
      <p>Dabartinis A.Randolpho susitarimas su „Real“ komanda galioja iki 2020 metų birželio mėnesio.</p>
      <p>211 cm ūgio Vokietijos Viurcburgo mieste gimęs krepšininkas 2017 metais su Slovėnijos rinktine tapo Europos čempionu bei 2018-aisiais triumfavo Eurolygoje.</p>
      <p>2008–2014 metais A.Randolphas atstovavo keturioms Nacionalinės krepšinio asociacijos (NBA) ekipoms, vėliau persikėlė į Krasnodaro „Lokomotiv-Kuban“ klubą, o nuo 2016-ųjų rungtyniauja Madride.</p>
      <p>Šio sezono Eurolygoje puolėjas per 24 minutes įmeta 12,5 taško, atkovoja 4,3 kamuolio ir renka 13,2 naudingumo balo.</p>
    </article>
  </body>
</html>