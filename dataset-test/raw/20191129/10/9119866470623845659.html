<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.crimesite.nl/plofkraak-in-amsterdam-noord-mislukt/"/>
    <meta property="og:site_name" content="Crimesite"/>
    <meta property="article:published_time" content="2019-11-29T10:07:53+00:00"/>
    <meta property="og:title" content="Plofkraak in Amsterdam-Noord mislukt (UPDATE)"/>
    <meta property="og:description" content="In Amsterdam-Noord heeft een aantal personen in de nacht van donderdag op vrijdag een plofkraak proberen te plegen. Volgens de politie zijn er drie onbekenden zonder buit op de vlucht geslagen. Na de golf van plofkraken dit najaar sluit de ABN AMRO tientallen pinautomaten. Buikslotermeerplein De plofkrakers die een automaat op het Buikslotermeerplein als doelwit […]"/>
  </head>
  <body>
    <article>
      <h1>Plofkraak in Amsterdam-Noord mislukt (UPDATE)</h1>
      <address>
        <time datetime="2019-11-29T10:07:53+00:00">29 Nov 2019, 10:07</time>
      </address>
      <p>In Amsterdam-Noord heeft een aantal personen in de nacht van donderdag op vrijdag een plofkraak proberen te plegen. Volgens de politie zijn er drie onbekenden zonder buit op de vlucht geslagen. Na de golf van plofkraken dit najaar sluit de ABN AMRO tientallen pinautomaten.</p>
      <h3>Buikslotermeerplein</h3>
      <p>De plofkrakers die een automaat op het Buikslotermeerplein als doelwit hadden reden weg op één (motor)scooter met een grote zwart/wit geblokte boodschappentas bij zich. Alledrie waren ze gekleed in een donker regenpak met over de borst een zilverkleurige reflecterende streep. De Explosieven Opruimingsdienst Defensie heeft geen explosieven meer aangetroffen. Rond 07.15 sloot de politie het onderzoek ter plaatse af.</p>
      <p>Twee personen, die daar in de omgeving in een bestelbus reden, zijn aangehouden. Het vermoeden bestond dat zij bij deze plofkraak waren betrokken. De politie nam deze bestelbus in beslag. Maar later in de ochtend zijn deze verdachten op vrije voeten gesteld.</p>
      <h3>Kwetsbaar</h3>
      <p>ABN Amro heeft deze week tientallen geldautomaten gesloten. De bank zegt de tijdelijke maatregel te hebben genomen vanwege de veiligheid van omwonenden. Zeker tien van de gesloten automaten staan in Amsterdam.</p>
      <p>Een bron van <i>Crimesite</i> zegt dat bepaalde automaten van ABN AMRO als kwetsbaar worden gezien door plofkrakers, maar dat ABN ook automaten heeft die moeilijk te ploffen zijn omdat die voorzien zijn van extra stalen behuizing.</p>
      <p>Afgelopen maanden waren er er <a href="https://www.crimesite.nl/pinautomaat-in-zundert-opgeblazen/">wekelijks</a> meerdere plofkraken. De NOS <a href="https://nos.nl/artikel/2312492-tientallen-geldautomaten-abn-amro-gesloten-vanwege-plofkraken.html">telde</a> dit jaar 61 plofkraken, dat is een stijging van ruim 40 procent ten opzichte van vorig jaar. Volgens ABN Amro waren hier relatief veel automaten van ABN bij. In totaal heeft de bank ruim 900 pinautomaten in Nederland.</p>
    </article>
  </body>
</html>