<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/premier-league/article/1419862/emeri-episimi-i-apolysi-toy-apo-tin-arsenal"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T10:17:00+00:00"/>
    <meta property="og:title" content="Έμερι: Επίσημη η απόλυσή του από την Άρσεναλ!"/>
    <meta property="og:description" content="Καθόλου χρόνου δεν χρειάστηκε η διοίκηση της Άρσεναλ μετά το 2-1 από την Άιντραχτ και ανακοινώθηκε η απόλυση του Ουνάι Έμερι από τον πάγκο της ομάδας! Αναλαμβάνει μέχρι νεοτέρας ο Λιούνγκμπεργκ.   "/>
  </head>
  <body>
    <article>
      <h1>Έμερι: Επίσημη η απόλυσή του από την Άρσεναλ!</h1>
      <h2>Καθόλου χρόνου δεν χρειάστηκε η διοίκηση της Άρσεναλ μετά το 2-1 από την Άιντραχτ και ανακοινώθηκε η απόλυση του Ουνάι Έμερι από τον πάγκο της ομάδας! Αναλαμβάνει μέχρι νεοτέρας ο Λιούνγκμπεργκ.   </h2>
      <address><time datetime="2019-11-29T10:17:00+00:00">29 Nov 2019, 10:17</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Ήταν δεδομένο έπειτα και από το 7ο διαδοχικό παιχνίδι κατά το οποίο η Άρσεναλ απέτυχε να πάρει νίκη το τελευταίο διάστημα.</p>
      <p>Ο Ουνάι Έμερι έφτασε την ομάδα σε σημείο να παίζει δίχως κόσμο στο «Έμιρεϊτς», ν' αποδοκιμάζεται έντονα στο φινάλε των παιχνιδιών και να έχει διαταραχθεί η σχέση του με τους ποδοσφαιριστές του.</p>
      <p>Το χειρότερο σερί από το 1992, είναι αυτό που τον συνόδευσε καθώς περνούσε την πόρτα της εξόδου από την Άρσεναλ, με την απόλυση του Ισπανού να έρχεται το πρωί της Παρασκευής, λίγες ώρες μετά την ήττα (2-1) από την Άιντραχτ Φρανκφούρτης με ανατροπή στο ματς της 5ης αγωνιστικής των ομίλων του Europa League.</p>
      <p>Προσωρινά αναλαμβάνει ο Φρέντι Λιούνγκμπεργκ την πρώτη ομάδα, με τον Σουηδό να είναι μέχρι πρότινος στην κεφαλή του τμήματος κ-23.</p>
      <p><i>«Τον ευχαριστούμε για την προσπάθεια να επαναφέρουν την ομάδα σε επίπεδο ανωτάτου ανταγωνιστικού επιπέδου. Καλή τύχη...» </i>ανέφερε το μεγάλο αφεντικό της ομάδας, Σταν Κροένκε.</p>
    </article>
  </body>
</html>