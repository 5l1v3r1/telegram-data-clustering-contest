<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348438.html"/>
    <meta property="og:site_name" content="בשל פציעת דונלדסון: הרצליה החתימה זר לחודשיים"/>
    <meta property="article:published_time" content="2019-11-29T10:07:00+00:00"/>
    <meta property="og:title" content="בשל פציעת דונלדסון: הרצליה החתימה זר לחודשיים"/>
    <meta property="og:description" content="עקב הקרע בשריר ממנו סובל הפורוורד וייעדר 6-8 שבועות, הקבוצה של גורקה צירפה את ברנדן דוסון ששיחק בעבר בהפועל ת&quot;א (26, 2.00) בחוזה זמני"/>
  </head>
  <body>
    <article>
      <h1>בשל פציעת דונלדסון: הרצליה החתימה זר לחודשיים</h1>
      <h2>עקב הקרע בשריר ממנו סובל הפורוורד וייעדר 6-8 שבועות, הקבוצה של גורקה צירפה את ברנדן דוסון ששיחק בעבר בהפועל ת"א (26, 2.00) בחוזה זמני </h2>
      <address><time datetime="2019-11-29T10:07:00+00:00">29 Nov 2019, 10:07</time> by <a rel="author">מאת כפיר אדר</a></address>
      <figure>
        <img src="https://images.one.co.il/images/d/dmain/ms/gg1286795.jpg"/>
        <figcaption>ברנדן דוסון (רויטרס)</figcaption>
      </figure>
      <p>בני הרצליה פועלת במהירות. הקבוצה מצמרת הליגה הלאומית הודיעה הבוקר (שישי) על החתמתו של ברנדן דוסון לחודשיים הקרובים. הפורוורד/סנטר יחליף בתקופה זו את ג'אקים דונלדסון שנפצע במשחק רבע גמר גביע המדינה של הקבוצה, סובל מקרע בשריר וצפוי להיעדר בין 6 ל-8 שבועות.  </p>
      <p>לא מדובר בפעם הראשונה שדוסון (2.00, 26) מגיע לשיראל, שכן שיחק בעבר בליגת ווינר סל, כשהצטרף להפועל תל אביב שמונה מחזורים לסיום עונת 2016/17 במהלכם קלע 8 נקודות ו-4.6 ריבאונדים ב-22 דקות משחק. </p>
      <p>דוסון, בוגר אוניברסיטת מישיגן סטייט אותה הוביל לפיינל פור הארצי של ליגת המכללות עם 11.9 נקודות ו-9.1 ריבאונדים בממוצע למשחק, נבחר בסיבוב השני בדראפט 2015 במקום ה-56, נשלח בטרייד לקליפרס וקיבל חוזה בקבוצה אחרי שהרשים בליגת הקיץ (12.8 נקודות ו-10.3 ריבאונדים).</p>
      <p>בעונה שעברה שיחק דוסון בקבוצת סולס ממקסיקו שם העמיד ממוצעים של 14.4 נק', 7.8 ריב', 2.8 אס' ו-1.6 חס' ב-28 דקות משחק כשהוא עוזר לקבוצה להגיע לחצי הגמר. דוסון עוד שיחק עד לפני חודשיים בליגה הדומינקנית במדי קנטרוס דל אסטה כשהוא מעמיד ממוצעים של 15.6 נק', 10.3 ריב', 2.6 אס', 3.1 חס' ונבחר לחמישיית העונה של הליגה כמו גם לשחקן ההגנה של העונה בליגה.</p>
    </article>
  </body>
</html>