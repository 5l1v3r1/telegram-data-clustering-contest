<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/serie-a/brescia/2019/11/29/news/grosso_balotelli-242200429/"/>
    <meta property="og:site_name" content="Repubblica.it"/>
    <meta property="article:published_time" content="2019-11-29T10:38:00+00:00"/>
    <meta property="og:title" content="Brescia, Grosso chiude il caso Balotelli: ''Con l'Atalanta ci sarà''"/>
    <meta property="og:description" content="Dopo essere rimasto fuori contro la Roma l'attaccante sarà a disposizione per il derby. Il tecnico: ''Con Mario ho un rapporto schietto,"/>
  </head>
  <body>
    <article>
      <h1>Brescia, Grosso chiude il caso Balotelli: ''Con l'Atalanta ci sarà''</h1>
      <h2>Dopo essere rimasto fuori contro la Roma l'attaccante sarà a disposizione per il derby. Il tecnico: ''Con Mario ho un rapporto schietto, sarò felice se aiuterà la squadra''</h2>
      <address>
        <time datetime="2019-11-29T10:38:00+00:00">29 Nov 2019, 10:38</time>
      </address>
      <p><b>BRESCIA </b>- "Di Mario vorrei parlare meno. E' un ragazzo con grande talento. Ho un rapporto schietto e sincero con lui, sarò felice se aiuterà la squadra e con l'Atalanta ci sarà". Fabio Grosso, alla vigilia del derby con i nerazzurri, <a href="https://www.repubblica.it/sport/calcio/serie-a/2019/11/25/news/brescia_il_consiglio_di_cellino_a_balotelli_pensi_piu_al_campo_che_ai_social_-241893258/">chiude il caso Balotelli</a>. Il tecnico del Brescia intende rilanciare Supermario in quella che sarà "una partita piena di duelli contro una squadra che ci metterà in difficoltà", con le Rondinelle a caccia di punti vitali per la rincorsa alla salvezza. "Ho un gruppo di ragazzi fantastici con cui lavorare. Stiamo lavorando su tanti punti per uscire da questa situazione", assicura Grosso, che fa il punto anche sulle condizioni di Alfredo Donnarumma: "Fatica spesso a recuperare. Anche contro la Roma è uscito con qualche acciacco ma è a disposizione".</p>
    </article>
  </body>
</html>