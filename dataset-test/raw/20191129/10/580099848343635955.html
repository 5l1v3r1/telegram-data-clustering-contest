<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/guncel/sehir-universitesinde-neler-oluyor/haber-1026065"/>
    <meta property="og:site_name" content="Akşam"/>
    <meta property="article:published_time" content="2019-11-29T10:32:00+00:00"/>
    <meta property="og:title" content="Şehir Üniversitesi'nde neler oluyor?"/>
    <meta property="og:description" content="Star Gazetesi yazarı Ahmet Kekeç, bugünkü yazısında tartışmaların odağındaki Şehir Üniversitesi'ni köşesine taşıdı. Kekeç yazısında &quot;Üniversite değil, adeta eski Konya milletvekili Ahmet Davutoğluna diplomalı taraftar yetiştirme ocağı...&quot; sözlerine yer verdi. İşte Kekeç'in &quot;Şehir Üniversitesi'nde neler oluyor&quot; başlıklı yazısı..."/>
  </head>
  <body>
    <article>
      <h1>Şehir Üniversitesi'nde neler oluyor?</h1>
      <h2>Star Gazetesi yazarı Ahmet Kekeç, bugünkü yazısında tartışmaların odağındaki Şehir Üniversitesi'ni köşesine taşıdı. Kekeç yazısında "Üniversite değil, adeta eski Konya milletvekili Ahmet Davutoğluna diplomalı taraftar yetiştirme ocağı..." sözlerine yer verdi. İşte Kekeç'in "Şehir Üniversitesi'nde neler oluyor? başlıklı yazısı...</h2>
      <address>
        <time datetime="2019-11-29T10:32:00+00:00">29 Nov 2019, 10:32</time>
      </address>
      <p>Muhafazakâr camianın zeki çevik ve ahlaklı çocuklarının Koç, Sabancı, Bilkent gibi seküler yaşamı dayatan (!) üniversitelerde heba olmaması için kurulduğu öne sürülen Şehir Üniversitesi ile ilgili son günlerde bir bardak suda fırtınalar kopartılıyor. </p>
      <p>Öncelikle muhafazakâr kesimin akıllı, başarılı, zeki çocuklarını seküler yaşam dayatan Sabancı, Koç ve Bilkent gibi üniversitelere yedirmeme iddiasına bakmak gerek... </p>
      <p>Şehir Üniversitesinin eğitim kadrosuna baktığımızda bu iddianın, daha doğrusu bu vaadin boş olduğunu görüyoruz. </p>
      <p>Çünkü, bilumum Gezici, solcu, yeminli Erdoğan düşmanı akademisyen bu okulun kadrolarına doldurulmuş durumda. </p>
      <p>Bu Gezici, solcu akademik kadronun sosyal medyadaki sözlerine bakarsanız görürsünüz; neredeyse CHPden sufle alıyorlar. </p>
      <p>Bir de üniversitenin işleyiş ve faaliyetlerine bakalım... </p>
      <p>Üniversite değil, adeta eski Konya milletvekili Ahmet Davutoğluna diplomalı taraftar yetiştirme ocağı... Yani, aklın, bilimin, bilginin, kuşkuculuğun tam egemen olduğu üniversiteden çok, şeksiz şüphesiz tam teslimiyeti gerektiren bir tekkeye benziyor. </p>
      <p>Kaldı ki üniversitenin kuruluşu sırasında ciddi haksızlıklar yapılmış; daha doğrusu kamu malının gasp edilmesi eylemi gerçekleştirilmiş. Konya eski milletvekili Davutoğlu, Cumhurbaşkanı Erdoğan tarafından Başbakanlık makamına oturtulduktan bir süre sonra yangından mal kaçırırcasına, kamuya ve millete ait olan devletin İstanbuldaki en kıymetli arazilerini bila ücret (ücretsiz) kendi üniversitesine tahsis etmiş. Yani, masanın bir ucunda Başbakan olarak oturmuş, verdim araziyi demiş. Sonra masanın karşısına geçip, üniversitenin hamisi olarak, Bila bedel verdiğiniz bu kıymetli arazileri alıyorum demiş. </p>
      <p>Tek kişilik tiyatro dedikleri böyle bir şey herhalde... </p>
      <p>Sonra ne oluyor? </p>
      <p>
        <a href="https://www.star.com.tr/yazar/sehir-universitesinde-ne-oluyor-yazi-1497046/">
          <u>
            <b>YAZININ TAMAMI İÇİN TIKLAYIN</b>
          </u>
        </a>
      </p>
    </article>
  </body>
</html>