<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/bulgaria/427863-rafael-shte-uchastva-aktivno-v-modernizaciata-na-balgarskite-vaorajeni-sili"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T10:42:00+00:00"/>
    <meta property="og:title" content="RAFAEL ще участва активно в модернизацията на българските въоръжени сили"/>
    <meta property="og:description" content="Израелската държавна компания си партнира с един от четиримата финалисти в търга на българското Министерство на отбраната за доставката на 150 нови бронирани машини"/>
  </head>
  <body>
    <article>
      <h1>RAFAEL ще участва активно в модернизацията на българските въоръжени сили</h1>
      <address><time datetime="2019-11-29T10:42:00+00:00">29 Nov 2019, 10:42</time> by <a rel="author" href="https://fakti.bg/author/56268046" target="_blank">Венцислав Михайлов</a></address>
      <p>RAFAEL Advanced Defense Systems Ltd., която е 100% собственост на израелското правителство и е сред водещите в света в отбранителната индустрия, възнамерява да участва активно в процеса на модернизация на Българската армия, в това число в проекта за доставката на 150 нови колесни бронирани машини за превъоръжаването на Сухопътни войски.</p>
      <p>RAFAEL планира също да работи съвместно с български компании и доверени партньори с цел разработването на нови проекти в областта на отбранителната индустрия и насърчаване на местното <a href="https://www.zaplata.bg/proizvodstvo/">производство</a> и трансфера на технологии и знание към България.</p>
      <p>RAFAEL вече си партнира с една от четирите компании-доставчици, одобрени от българското Министерство на отбраната за участие в търга за доставката на новите бойни машини за българската пехота. RAFAEL ще участва в процедурата като ключов поддоставчик.</p>
      <p>RAFAEL е глобален лидер в производството на широк набор от решения за нуждите на сухопътните въоръжени сили, сред които уникалните в своя клас хибридни оръжейни системи SAMSON, противотанковите ракети SPIKE, защитни системи, комуникационно-информационните решения BNET, системи за противовъздушна и противоракетна отбрана и други. RAFAEL е един от основните стратегически доставчици на Израелските отбранителни сили и важен глобален партньор в отбраната и сигурността на редица държави по света, много от които членове на ЕС и НАТО, включително страни от Централна и Югоизточна Европа. Компанията осигурява различни решения и продукти от сферата на отбраната, сигурността, включително киберсигурността, които намират приложение във военновъздушните, сухопътните, военноморските и космическите операции.</p>
      <p>“Стратегическото сътрудничество, което сме разработили специално във връзка с плана на България да модернизира въоръжените си сили, е чудесна възможност за страната да превъоръжи пехотата си с модерни технологии,” коментира Моше Елазар, вицепрезидент и директор “Сухопътни и военноморски сили” на RAFAEL. “Нещо повече, това стратегическо партньорство предоставя конкретни ползи и нови възможности в подкрепа на българската икономика и индустрия, в това число ще създаде нов експортен потенциал. Допълнително, решенията, които RAFAEL е в състояние да достави на българските въоръжени сили далеч надхвърлят обхвата на проекта за бойните машини и покриват целия спектър от стратегически решения за нуждите на отбраната и сигурността, от които се нуждае всяка една модерна армия днес,” допълни Елазар.</p>
      <p>
        <b>Израел</b>
      </p>
    </article>
  </body>
</html>