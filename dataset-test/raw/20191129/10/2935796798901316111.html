<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gamestar.hu/hir/fortnite-creative-mod-the-fourth-dimension-271295.html"/>
    <meta property="og:site_name" content="GameStar"/>
    <meta property="article:published_time" content="2019-11-29T10:00:13+00:00"/>
    <meta property="og:title" content="Egy kis csapat egy teljes játékot épített fel a Fortnite Creative módjában"/>
    <meta property="og:description" content="Rengeteg lehetőséget kínál a Fortnite Creative részlege, de ez az első alkalom, hogy valaki egy 6-10 órás játékélményt rakott össze vele."/>
  </head>
  <body>
    <article>
      <h1>Egy kis csapat egy teljes játékot épített fel a Fortnite Creative módjában</h1>
      <address><time datetime="2019-11-29T10:00:13+00:00">29 Nov 2019, 10:00</time> by <a rel="author">Hunter_GS</a></address>
      <p>
        <b>Rengeteg lehetőséget kínál a Fortnite Creative részlege, de ez az első alkalom, hogy valaki egy 6-10 órás játékélményt rakott össze vele.</b>
      </p>
      <p>Tegnap jelent meg a The Fourth Dimension, a Fortnite Creative módjában született sci-fi játék. A kalandot egy Mustard Plays nevű YouTube videós (aki egyébként az Epic kreatív vezetőjének, Donald Mustardnak testvére) rakta össze a <i>TeamCre8</i> nevű Creative alkotócsapat tagjainak segítségével, és kalapot kell emelnünk előttük, nagyon komoly munkát végeztek.</p>
      <p>A Fourth Dimension 6 nagy pályából áll, melyek mind egyedi kihívásokat és logikai feladványokat kínálnak a játékosoknak. A bevezető fejezetet a Creative központból bárki elérheti, a többi részhez pedig a kódokat a lenti videóban találjátok.</p>
      <figure>
        <iframe src="https://www.youtube.com/embed/RzmffK79zCY" width="640" height="360" data-service="Youtube" scrolling="no"/>
      </figure>
      <p>A sztorit elszórt szövegeken keresztül lehet megismerni, és vannak mechanikák, melyek problémásan működnek. Ezek mind érthetőek, tekintettel arra, hogy ez egy játék egy játékban, de ha valamilyen bug vagy egyéb kellemetlenség miatt eltévednétek benne, akkor <a href="https://www.youtube.com/watch?v=HVB7MG8GZjw">Mustard végigjátszása</a> biztosan kisegít majd.</p>
      <h4>Hasonló jóságok</h4>
      <figure>
        <img src="https://i.cdn29.hu/apix_collect_c/1612/the-stanley-parable-etc./the_stanley_parable_etc_screenshot_20191129183935_1_original_240x135_cover.png"/>
      </figure>
      <h3>
        <a href="https://www.gamestar.hu/hir/the-stanley-parable-ultra-deluxe-megjelenes-csuszas-271331.html">The Stanley Parable: Ultra Deluxe - jövőre csúszott a zseniális játék új kiadásának megjelenése</a>
      </h3>
      <figure>
        <img src="https://i.cdn29.hu/apix_collect_c/1911/diablo-iv/diablo_iv_screenshot_20191102100931_12_original_240x135_cover.jpg"/>
      </figure>
      <h3>
        <a href="https://www.gamestar.hu/hir/diablo-iv-uj-motor-271332.html">Diablo IV - vadonatúj motor zötyög majd a játék alatt</a>
      </h3>
      <figure>
        <img src="https://i.cdn29.hu/apix_collect_c/1806/star-wars-jedi-fallen-order-etc-/star_wars_jedi_fallen_order_etc_screenshot_20191129173230_2_original_240x135_cover.png"/>
      </figure>
      <h3>
        <a href="https://www.gamestar.hu/hir/star-wars-jedi-fallen-order-fenykard-mod-271329.html">Star Wars Jedi: Fallen Order - némi szöszölés után akár még fekete fénykardunk is lehet</a>
      </h3>
      <hr/>
      <h4>
        <a href="https://www.gamestar.hu/jatekinfo/fortnite-4899.html">Fortnite</a>
      </h4>
      <figure>
        <img src="https://i.cdn29.hu/apix_collect_c/1112/fortnite/fortnite_screenshot_20120712231221_2_original_560x314_cover.jpg"/>
      </figure>
      <ul>
        <li>Fejlesztő: <a href="https://www.gamestar.hu/fejleszto/epic-games">Epic Games</a></li>
        <li>Kiadó: <a href="https://www.gamestar.hu/kiado/epic-games">Epic Games</a></li>
        <li>Platform: <a href="https://www.gamestar.hu/platform/pc">PC</a>, <a href="https://www.gamestar.hu/platform/playstation-4">PlayStation 4</a>, <a href="https://www.gamestar.hu/platform/xbox-one">Xbox One</a></li>
        <li>Stílus: Akció</li>
        <li>Megjelenés: 2017.07.25.</li>
      </ul>
      <p>A free-to-play Fortnite a Gears of War szériát is fejlesztő Epic Games gyűjtögetős túlélő játéka.</p>
    </article>
  </body>
</html>