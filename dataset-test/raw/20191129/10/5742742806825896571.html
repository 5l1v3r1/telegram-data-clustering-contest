<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/prvni-asus-rog-phone-konecne-ziskava-android-90-pie-39541"/>
    <meta property="og:site_name" content="mobilenet.cz"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="První ASUS ROG Phone konečně získává Android 9.0 Pie"/>
    <meta property="og:description" content="ASUS po dlouhé době aktualizoval svůj první herní telefon Postupně na všechny kousky dorazí aktualizace s Androidem 9.0 Pie"/>
  </head>
  <body>
    <article>
      <h1>První ASUS ROG Phone konečně získává Android 9.0 Pie</h1>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  ASUS po dlouhé době aktualizoval svůj první herní telefon <br/>   •  Postupně na všechny kousky dorazí aktualizace s Androidem 9.0 Pie</b>
      </p>
      <p>V loňském roce ASUS představil svůj první herní telefon <a href="https://mobilenet.cz/katalog/asus-rog-phone">ROG Phone</a>, který zaujal designem, kvalitním displejem a také především velmi výkonným hardwarem. Velmi působivé bylo také doplňkové příslušenství. Ačkoliv v době představení již existoval Android 9.0 Pie, ASUS se rozhodl nasadit starší Android 8.1 Oreo, který mu vydržel do dnešních dní. Nyní výrobce <a href="https://www.asus.com/zentalk/thread-296208-1-1.html">oznámil</a> vypuštění dlouho očekávaná aktualizace.</p>
      <related>
        <h4>Přečtěte si také</h4>
        <a href="https://mobilenet.cz/clanky/recenze-asus-rog-phone-splneny-sen-vsech-pravovernych-hracu-36653"/>
      </related>
      <p>Pokud však čekáte, že šel ASUS do sebe a drobné zaváhání vyřešil aktualizací na v současnosti nejnovější Android 10, budete zklamáni. Na ROG Phone dorazí vlastně už rok starý Android 9.0 Pie s číslem sestavení v16.0410.1910.91. Aktualizace se šíří formou OTA a v následujících dnech a týdnech dorazí i na váš kousek. Kromě novější verze operačního systému dojde také k dalším dílčím změnám. Ze seznamu aplikací zmizí cloudová služba Yandex a také aplikace File Manager. K vylepšení došlo u několika aplikací včetně herního centra.</p>
      <figure>
        <a href="https://mobilenet.cz/katalog/asus-rog-phone/specifikace">
          <img src="https://cdn.24net.cz/1/obrazek/asus-rog-phone-286136/260w"/>
        </a>
      </figure>
      <p><a href="https://mobilenet.cz/katalog/asus-rog-phone/specifikace">Přejít do katalogu</a> · <a href="https://mobilenet.cz/clanky/recenze-asus-rog-phone-splneny-sen-vsech-pravovernych-hracu-36653">Přečíst recenzi</a></p>
      <h3>ASUS ROG Phone</h3>
      <table bordered="">
        <tr>
          <th>Rozměry</th>
          <td>158,8 × 76,2 × 8,7 mm, 200 g</td>
        </tr>
        <tr>
          <th>Displej</th>
          <td>AMOLED, 6" (2 160 × 1 080 px)</td>
        </tr>
        <tr>
          <th>Fotoaparát</th>
          <td>12 Mpx, video: 3 840 × 2 160 px, 60 FPS</td>
        </tr>
        <tr>
          <th>Procesor</th>
          <td>Qualcomm Snapdragon 845, 4×2,96 GHz + 4×1,8 GHz</td>
        </tr>
        <tr>
          <th>Paměť</th>
          <td>RAM: 8 GB, úložiště: 128 GB / 512 GB</td>
        </tr>
        <tr>
          <th>Akumulátor</th>
          <td>4 000 mAh</td>
        </tr>
      </table>
      <p>
        <a href="http://mobily.hledejceny.cz/asus-rog-phone#d11109-14">20 990 Kč</a>
      </p>
      <related>
        <h4>Související články</h4>
        <a href="https://mobilenet.cz/clanky/recenze-asus-rog-phone-splneny-sen-vsech-pravovernych-hracu-36653"/>
        <a href="https://mobilenet.cz/clanky/na-herni-asus-rog-phone-zamiri-android-90-vyrobce-jej-uz-testuje-36920"/>
        <a href="https://mobilenet.cz/clanky/nejnovejsi-aktualizace-asusu-zenfone-max-m2-prinasi-android-9-37928"/>
        <a href="https://mobilenet.cz/clanky/android-90-pie-u-asusu-aktualizace-se-docka-14-smartphonu-37296"/>
        <a href="https://mobilenet.cz/clanky/asus-vydal-android-90-pro-zenfone-5-prozatim-pro-rucni-instalaci-36774"/>
        <a href="https://mobilenet.cz/clanky/asus-spustil-beta-program-androidu-90-pro-zenfone-max-pro-m1-37299"/>
      </related>
    </article>
  </body>
</html>