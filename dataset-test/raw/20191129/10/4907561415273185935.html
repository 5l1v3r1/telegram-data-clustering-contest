<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/the-beatlesin-uyelerinin-unuttugu-esyalar-acik-artirmaya-cikiyor-2222815"/>
    <meta property="og:site_name" content="Posta"/>
    <meta property="article:published_time" content="2019-11-29T10:15:43+00:00"/>
    <meta property="og:title" content="The Beatles'ın üyelerinin unuttuğu eşyalar açık artırmaya çıkıyor"/>
    <meta property="og:description" content="1960’lı yıllarda İngiliz The Beatles grubunun şoförlüğünü yapan Alan Herring, aracının arka koltuğunda bırakılan eşyalardan bazılarını açık artırmaya çıkardı. Satılacak eşyalar arasında John Lennon’ın ikonik güneş gözlüğünün yanı sıra park bileti, çakmak ve tişört gibi eşyalar var."/>
  </head>
  <body>
    <article>
      <h1>The Beatles'ın üyelerinin unuttuğu eşyalar açık artırmaya çıkıyor</h1>
      <address>
        <time datetime="2019-11-29T10:15:43+00:00">29 Nov 2019, 10:15</time>
      </address>
      <h3>1960’lı yıllarda İngiliz The Beatles grubunun şoförlüğünü yapan Alan Herring, aracının arka koltuğunda bırakılan eşyalardan bazılarını açık artırmaya çıkardı. Satılacak eşyalar arasında John Lennon’ın ikonik güneş gözlüğünün yanı sıra park bileti, çakmak ve tişört gibi eşyalar var.</h3>
      <p>Efsanevi İngiliz grup <b><a href="https://www.posta.com.tr/haberler/the-beatles">The Beatles</a></b> üyelerinden Ringo Starr ve George Harrison’ın bir dönem şoförlüğünü yapan <a href="https://www.posta.com.tr/haberler/alan-herring">Alan Herring</a>, meşhur dörtlünün Mercedes marka aracının arka koltuğunda bıraktığı ya da unuttuğu eşyalardan bir kısmını açık artırmaya çıkardı. 1960’lı yıllarda grup için çalışan Herring’in satışa çıkardığı eşyalar arasında <a href="https://www.posta.com.tr/haberler/john-lennon">John Lennon</a>’ın, kendisiyle özdeşleşen yuvarlık çerçeveli güneş gözlüklerinden biri de bulunuyor. <b>Alan Herring</b>, <b>John Lennon</b>’ın gözlüğü koltukta bıraktığını daha sonra ise kendisine verdiğini anlattı. Herring, “<b><i>John araçtan indiğinde gözlüğü arka koltukta bıraktığını fark ettim, çerçevelerden biri gözlük sapından ayrılmıştı. Tamir ettirmemi isteyip istemediğini sordum John’a. Bana endişe etmememi, onların sadece görüntü için olduğunu söyledi”</i></b> ifadelerini kullandı. Herring’in hiç tamir ettirmediği gözlüğün 8 bin sterline (yaklaşık 60 bin TL) alıcı bulması bekleniyor.</p>
      <p>Sputnik'te yer alan habere göre, satışa çıkarılan diğer eşyalar arasında <b>Ringo Starr</b>’ın aldığı bir park bileti, çakmak, grup üyeleri tarafından giyilen tişörtler ve<b> George Harrison</b>’a ait bir gitar da var Bilet ve gözlüğün 25 Nisan 1969’da Herring’e verildiği belirtiliyor. 2 sterlinlik park biletinin 1500 sterline (11 bin TL), Harrison’ın gitarınınsa 60 bin sterline (yaklaşık 445 bin TL) satılması bekleniyor.</p>
      <figure>
        <iframe data-src="https://twitter.com/IEArtsShowbiz/status/1200326821520322560?ref_src=twsrc%5Etfw%7Ctwcamp%5Etweetembed%7Ctwterm%5E1200326821520322560&amp;ref_url=https%3A%2F%2Ftr.sputniknews.com%2Fyasam%2F201911291040722363-beatles-uyelerinin-mercedesin-arka-koltugunda-unuttugu-esyalari-acik-artirmada%2F?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>'Hatıralar çok daha önemli'</h3>
      <p>Yaklaşık yarım yüzyıl boyunca bu eşyaları saklayan <b>Alan Herring</b>, satış kararının kendisi için <b>‘duygusal’</b> bir seçim olduğunu söyledi. Herring, <b>‘Beatles ile birlikte çalıştığı o çok özel döneme ait hatıralarının kendisi için çok daha önemli olduğunu’</b> belirtti. Sotheby's müzayede evi tarafından yapılacak açık artırma 6-13 Aralık tarihlerinde gerçekleşecek.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/rahim-sarkmasi-riskini-azaltan-oneriler-2222856">
          <img src="https://i.pstimaj.com/img/100/180x95/5de106f066a97ce870198138"/>
        </a>
      </figure>
      <p>
        <a href="https://www.posta.com.tr/rahim-sarkmasi-riskini-azaltan-oneriler-2222856">1 Rahim sarkması riskini azaltan öneriler</a>
      </p>
      <figure>
        <a href="https://www.posta.com.tr/hakki-bulutun-kizinin-evine-giren-kisi-hakim-karsisina-cikti-2222853">
          <img src="https://i.pstimaj.com/img/100/180x95/5de10528ae298b5fa511db14"/>
        </a>
      </figure>
      <p>
        <a href="https://www.posta.com.tr/hakki-bulutun-kizinin-evine-giren-kisi-hakim-karsisina-cikti-2222853">2 Hakkı Bulut'un kızının evine giren kişi hakim karşısın...</a>
      </p>
      <figure>
        <a href="https://www.posta.com.tr/aids-hakkinda-merak-edilen-her-sey-2222848">
          <img src="https://i.pstimaj.com/img/100/180x95/5de100edae298b5fa511db0e"/>
        </a>
      </figure>
      <p>
        <a href="https://www.posta.com.tr/aids-hakkinda-merak-edilen-her-sey-2222848">3 AIDS hakkında merak edilen her şey!</a>
      </p>
      <figure>
        <a href="https://www.posta.com.tr/masterchef-guzidenin-evi-sosyal-medyada-olay-oldu-2222847">
          <img src="https://i.pstimaj.com/img/100/180x95/5de1009966a97ce87019812c"/>
        </a>
      </figure>
      <p>
        <a href="https://www.posta.com.tr/masterchef-guzidenin-evi-sosyal-medyada-olay-oldu-2222847">4 MasterChef Güzide'nin evi sosyal medyada olay oldu</a>
      </p>
      <figure>
        <a href="https://www.posta.com.tr/guney-koreli-iki-k-pop-yildizina-toplu-tecavuzden-hapis-cezasi-2222846">
          <img src="https://i.pstimaj.com/img/100/180x95/5de0fe1566a97ce98f50d373"/>
        </a>
      </figure>
      <p>
        <a href="https://www.posta.com.tr/guney-koreli-iki-k-pop-yildizina-toplu-tecavuzden-hapis-cezasi-2222846">5 Güney Koreli iki K-Pop yıldızına toplu tecavüzden hapi...</a>
      </p>
      <figure>
        <a href="https://www.posta.com.tr/vucudumuzun-sasirtan-10-ozelligi-2222823">
          <img src="https://i.pstimaj.com/img/100/180x95/5de0f44766a97ce870198108"/>
        </a>
      </figure>
      <p>
        <a href="https://www.posta.com.tr/vucudumuzun-sasirtan-10-ozelligi-2222823">6 Vücudumuzun şaşırtan 10 özelliği</a>
      </p>
      <figure>
        <a href="https://www.posta.com.tr/mucize-doktorun-fermani-onur-tuna-can-yamani-tanimiyorum-2222796">
          <img src="https://i.pstimaj.com/img/100/180x95/5de0e3a1ae298b5fa511dacc"/>
        </a>
      </figure>
      <p>
        <a href="https://www.posta.com.tr/mucize-doktorun-fermani-onur-tuna-can-yamani-tanimiyorum-2222796">7 Mucize Doktor’un Ferman’ı Onur Tuna: Can Yaman'ı tanım...</a>
      </p>
      <figure>
        <a href="https://www.posta.com.tr/ozcan-denizle-feyza-aktanin-ayriliginin-arkasinda-kim-var-2222782">
          <img src="https://i.pstimaj.com/img/100/180x95/5de0dcfc66a97ce01a5ea028"/>
        </a>
      </figure>
      <p>
        <a href="https://www.posta.com.tr/ozcan-denizle-feyza-aktanin-ayriliginin-arkasinda-kim-var-2222782">8 Özcan Deniz'le Feyza Aktan'ın ayrılığının arkasında ki...</a>
      </p>
      <figure>
        <a href="https://www.posta.com.tr/sagopa-kajmer-yeni-sarkisi-toz-taneleri-ile-sosyal-medyanin-gundemine-oturdu-2222778">
          <img src="https://i.pstimaj.com/img/100/180x95/5de0da1a66a97ce01a5ea01e"/>
        </a>
      </figure>
      <p>
        <a href="https://www.posta.com.tr/sagopa-kajmer-yeni-sarkisi-toz-taneleri-ile-sosyal-medyanin-gundemine-oturdu-2222778">9 Sagopa Kajmer yeni şarkısı 'Toz Taneleri' ile sosyal m...</a>
      </p>
      <figure>
        <a href="https://www.posta.com.tr/dikkat-kor-vajina-bir-kadinin-cinsel-yasamini-buyuk-olcude-etkileyebilir-2222775">
          <img src="https://i.pstimaj.com/img/100/180x95/5de0d753ae298b566e9c9026"/>
        </a>
      </figure>
      <p>
        <a href="https://www.posta.com.tr/dikkat-kor-vajina-bir-kadinin-cinsel-yasamini-buyuk-olcude-etkileyebilir-2222775">10 Dikkat: “Kör vajina”, bir kadının cinsel yaşamını büyü...</a>
      </p>
      <figure>
        <img src="https://i.pstimaj.com/img/78/90x50/5de01bfe66a97cc384569efe"/>
      </figure>
      <p>SIRADAKİ HABER Balon balığı zehri siyanürden 1200 kat daha güçlü</p>
    </article>
  </body>
</html>