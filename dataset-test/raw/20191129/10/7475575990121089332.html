<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/yesilay-ogretmenleri-aksam-yemeginde-agirladi-h700493.html"/>
    <meta property="og:site_name" content="61 SAAT"/>
    <meta property="article:published_time" content="2019-11-29T10:08:20+00:00"/>
    <meta property="og:title" content="Yeşilay öğretmenleri akşam yemeğinde ağırladı"/>
    <meta property="og:description" content="Türkiye Yeşilay Cemiyeti Trabzon Şube Başkanı Köksal Boz, öğretmenler günü dolayısı ile formatör öğretmenleri akşam yemeğinde ağırladı"/>
  </head>
  <body>
    <article>
      <h1>Yeşilay öğretmenleri akşam yemeğinde ağırladı</h1>
      <h2>Türkiye Yeşilay Cemiyeti Trabzon Şube Başkanı Köksal Boz, öğretmenler günü dolayısı ile formatör öğretmenleri akşam yemeğinde ağırladı </h2>
      <address>
        <time datetime="2019-11-29T10:08:20+00:00">29 Nov 2019, 10:08</time>
      </address>
      <p>Türkiye Yeşilay Cemiyeti Trabzon Şube Başkanı Köksal Boz, Trabzon’da görev yapan Yeşilay gönüllüsü formatör öğretmenleri akşam yemeğinde ağırladı. Ortahisar Belediye Başkan Yardımcısı Fevzi Baytar, Ortahisar İlçe Milli Eğitim Müdürü Şükür Köse, İl Milli Eğitim Md. Yrd. Köksal Cüre, Halk Sağlığı Müdürü Köksal Hamzaoğlu ve formatör öğretmenler ile Yeşilay üyelerinin katıldığı yemekte Boz, formatör öğretmenlere sağlıklı gelecek için sağlıklı nesiller yetiştirmek için büyük görev düştüğünü söyledi.</p>
      <p>Boz, “Yeşilay çalışmalarında formatör öğretmenlerimizin, üyelerimizin, gönüllerimizin, kurumlarda çalışan görevlilerimizin büyük emeği ve gayreti var. Sizlerin 24 Kasım öğretmenler gününü kutluyorum. Yeşilay bağımlılıkla mücadelede Trabzon’da yaptığı çalışmalarda adından sıkça söz ettirdi. Bu çalışmada görülmeyen kahramanlar var. Onlar da sizlersiniz. Bizler hep birlikte büyük bir aile olduk. Programlarımızı yoğun şekilde sürdürüyoruz” dedi.</p>
      <p>TRABZON’A YEDAM MÜJDESİ<br/>Boz, Yeşilay’ın Danışmanlık Merkezi YEDAM’ın Trabzon’da kurulacağını ifade ederek, “Binamızı tuttuk. Tadilatı yapıldı. İnşallah 15 gün içinde YEDAM Trabzon’da açılıyor. Gönül oraya gidecek hasta olmasın ister. Maalesef var. Onların da tedaviye ve ilgilenmeye ihtiyaçları var. Genel merkezimiz de sağolsun YEDAM’la çok ilgilendi ve kentimize YEDAM’ı kazandırdık.</p>
      <p>Sağlıklı nesiller için, geleceğimizin daha güzel olması için sağlıklı nesillerin olması gerekiyor. Bunun eğitimi de ailede başlayıp okul da devam ediyor. Siz öğretmenlerimize de büyük görev düşüyor. Geleceğimizin teminatı çocuklarımızı en iyi şekilde eğiterek, bağımlılığın her türlüsünden uzam tutmamız gerekir. Bunun için de hep beraber proje geliştirip, çocuklarımızı yeteneklerine göre özel ilgi alanlarına yönlendirmemiz gerekir” diye konuştu.<br/><br/>Ortahisar Belediye Başkan Yardımcısı Fevzi Baytar, “Yeşilay bağımlılıkla mücadele konusunda gerçekten ciddi bir emek harcıyor. Ortahisar Belediyesi Yeşilay’ın her türlü projesinin destekçisiyiz. Trabzon’dan Türkiye’ye yayılacak güzel bir çalışmanın başlangıcı olur. Bu manada çok heyecanlıyım ve geleceğe yönelik olarak çok ümitliyim. İnşallah bu çalışmalar bağımlılıkla mücadele konusunda çok etkili olacak. Güzel örnekler ortaya çıkacak” ifadelerine yer verdi.</p>
      <figure>
        <img src="https://www.61saat.com/images/upload/Ekran_Resmi_2019-11-29_12.09.44.png"/>
      </figure>
      <figure>
        <img src="https://www.61saat.com/images/upload/Ekran_Resmi_2019-11-29_12.09.25.png"/>
      </figure>
      <figure>
        <img src="https://www.61saat.com/images/upload/Ekran_Resmi_2019-11-29_12.09.12.png"/>
      </figure>
      <figure>
        <img src="https://www.61saat.com/images/upload/Ekran_Resmi_2019-11-29_12.09.03.png"/>
      </figure>
      <figure>
        <img src="https://www.61saat.com/images/upload/Ekran_Resmi_2019-11-29_12.10.10.png"/>
      </figure>
    </article>
  </body>
</html>