<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/suspilstvo/u-mogiliv-podilskomu-zyavivsya-diniy-v-oblasti-mobilniy-tsinap-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-29T10:51:13+00:00"/>
    <meta property="og:title" content="У Могилів-Подільському з'явився єдиний в області мобільний ЦНАП (Фото)"/>
    <meta property="og:description" content="В рамках міжнародної програми &quot;U-LEAD з Європою&quot; Україна отримала шість мобільних Центрів надання адміністративних послуг. Один з них працюватиме у Могилеві-Подільському. Пересувний офіс зроблений на основі мікроавтобусу &quot;Fоrd Trаnsit&quot;. Його вартість складає 1,6 мільйона гривень. На внутрішнє комп'ютерне оснащення ще 100 тисяч гривень інвестувала місцева міська рада. Завдяки такому комплексу жителі громади матимуть можливість отримати більше 100 адмінпослуг."/>
  </head>
  <body>
    <article>
      <h1>У Могилів-Подільському з'явився єдиний в області мобільний ЦНАП (Фото)</h1>
      <address>
        <time datetime="2019-11-29T10:51:13+00:00">29 Nov 2019, 10:51</time>
      </address>
      <p>
        <b>В рамках міжнародної програми "U-LEAD з Європою" Україна отримала шість мобільних Центрів надання адміністративних послуг. Один з них працюватиме у Могилеві-Подільському. Пересувний офіс зроблений на основі мікроавтобусу "Fоrd Trаnsit". Його вартість складає 1,6 мільйона гривень. На внутрішнє комп'ютерне оснащення ще 100 тисяч гривень інвестувала місцева міська рада. Завдяки такому комплексу жителі громади матимуть можливість отримати більше 100 адмінпослуг.</b>
      </p>
      <p>Про це повідомляють у Вінницькій обласній державній адміністрації.</p>
      <p>Мобільний ЦНАП - це спеціально обладнаний транспортний засіб, у якому облаштовані два повноцінні робочих місця для надання адміністративних послуг. Прийом громадян здійснюється всередині транспортного засобу. У ньому є системи обігріву та кондиціонування повітря, три місця для відвідувачів, резервний генератор живлення. Завдяки «ЦНАПу на колесах» адмінпослуги у форматі «єдиного вікна» стануть більш доступними мешканцям сіл та селищ, в тому числі для людей з інвалідністю, адже має відповідне оснащення.</p>
      <p>Вартість обладнаного під мобільний ЦНАП мікроавтобусу «Fоrd Trаnsit» складає 1,6 млн. грн., їх профінансовано у рамках програми. На внутрішнє комп’ютерне оснащення в розмірі 100 тисяч гривень інвестувала міська рада.</p>
      <p>Центри надання адміністративних послуг є обличчям влади у громадах, маркером її успішності, особливо в процесі децентралізації. </p>
      <p>Окрім всього спектру адмінпослуг, що надаватиме мобільний ЦНАП, незабаром планують додати також й видачу паспортів та посвідчення водія.</p>
      <p><i>"ЦНАП на колесах" включає в себе модель «виїзного адміністратора», коли послуги надаються громадянам "на дому". Він призначений для надання понад 100 адміністративних послуг для громадян навіть у найвіддаленіших куточках. А працюватиме ЦНАП на основі угод із сільськими територіальними громадами"</i>, - розповів керуючий справами апарату міської ради та виконкому Руслан Горбатюк.</p>
      <p>Зараз для мобільного ЦНАПу розробляється маршрутна карта, тож незабаром він вирушить у свою першу робочу поїздку. Найважливіше, щоб споживачі адміністративних послуг були задоволені.</p>
      <figure>
        <img src="https://vinbazar.com/sites/default/files/newfiles/2019-11/image_1_3.jpg"/>
      </figure>
      <figure>
        <img src="https://vinbazar.com/sites/default/files/newfiles/2019-11/image_2_2.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>