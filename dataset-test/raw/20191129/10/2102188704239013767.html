<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/29/654287/"/>
    <meta property="og:site_name" content="Економічна правда"/>
    <meta property="article:published_time" content="2019-11-29T10:43:00+00:00"/>
    <meta property="og:title" content="Дубілет хоче створити сервіс для відмови від паперових квитанцій"/>
    <meta property="og:description" content="Міністр Кабінету міністрів Дмитро Дубілет анонсував створення за 1-3 місяці сервісу, який позбавить українців від необхідності пред’являти паперові квитанції про сплату."/>
  </head>
  <body>
    <article>
      <h1>Дубілет хоче створити сервіс для відмови від паперових квитанцій</h1>
      <address>
        <time datetime="2019-11-29T10:43:00+00:00">29 Nov 2019, 10:43</time>
      </address>
      <p>Міністр Кабінету міністрів Дмитро Дубілет анонсував створення за 1-3 місяці сервісу, який позбавить українців від необхідності пред’являти паперові квитанції про сплату.</p>
      <p><b>Джерело:</b> пост Дубілета у<a href="https://www.facebook.com/dubilet/posts/10157962573703552"> Facebook</a></p>
      <p><b>Пряма мова:</b> "Ми плануємо запустити сервіс, який дозволить позбавитись такого явища, коли чиновники вимагають від громадян квитанцію про оплату (часто ще й з мокрою печаткою).</p>
      <p>З огляду на те, що сам сервіс відносно простий, а регулювання відбувається на рівні Кабміну, а не Парламенту, я розраховую, що ми його запустимо протягом 1-3 місяців.</p>
      <p>Ми приймемо постанову, якою зобов'яжемо всі держоргани переглянути свої процедури та не вимагати паперові квитанції".</p>
      <p><b>Деталі:</b> За словами Дубілета, сервіс буде дуже простий. Це буде веб-сторінка (наприклад, check.gov.ua), до якої через просте і надійне API зможуть підключитись будь-які українські банки.</p>
      <p>Користувач зможе оплатити послугу через Приват24, monobank або інший банк, отримати номер квитанції і відразу показати його чиновнику.</p>
      <p>На сторінці сервісу можна буде ввести номер квитанції — і побачити її на екрані, а за потреби скачати з накладеним ЕЦП.</p>
      <p>
        <b>Передісторія:</b>
      </p>
      <ul>
        <li>Наразі при сплаті низки послуг (отримання паспорта, аліменти, мита тощо) українці мусять здійснювати у місцевих касах чи кіосках, або отримувати у банківському відділенні квитанцію.</li>
      </ul>
      <p>
        <a href="https://www.pravda.com.ua/news/2019/11/29/7233363/">Українська правда</a>
      </p>
    </article>
  </body>
</html>