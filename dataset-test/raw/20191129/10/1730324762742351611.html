<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/246988/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-29T10:30:10+00:00"/>
    <meta property="og:title" content="‘ไอที ซิตี้’ ควบรวม ‘ซีเอสซี’​ สร้างแกร่ง ‘ค้าปลีกไอที’"/>
    <meta property="og:description" content="ไอที​ ซิตี้​ ผนึก​ซีเอสซี​ เร่งเครื่องขยายสาขาค้าปลีกไอที​ รุกตลาดสมาร์ทดีไวซ์​ ไอโอที​ วาดเป้าเปิดสาขาครบ 400 สาขาปีหน้า ล่าสุดเปิดตัวแคมเปญรับประกันตัวเครื่องโทรศัพท์แบบไม่ซ้ำใคร ภายใต้ชื่อ “MAX Protection” ประกันสองปีที่ดีกว่า"/>
  </head>
  <body>
    <article>
      <h1>‘ไอที ซิตี้’ ควบรวม ‘ซีเอสซี’​ สร้างแกร่ง ‘ค้าปลีกไอที’</h1>
      <address><time datetime="2019-11-29T10:30:10+00:00">29 Nov 2019, 10:30</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>ไอที​ ซิตี้​ ผนึก​ซีเอสซี​ เร่งเครื่องขยายสาขาค้าปลีกไอที​ รุกตลาดสมาร์ทดีไวซ์​ ไอโอที​ วาดเป้าเปิดสาขาครบ 400 สาขาปีหน้า ล่าสุดเปิดตัวแคมเปญรับประกันตัวเครื่องโทรศัพท์แบบไม่ซ้ำใคร ภายใต้ชื่อ “MAX Protection” ประกันสองปีที่ดีกว่า</p>
      <p>นายโสภณ อิงค์ธเนศ กรรมการผู้อำนวยการ บริษัท ไอที ซิตี้ จำกัด (มหาชน) เปิดเผยว่า การที่ไอที ซิตี้ จับมือร่วมกับ ซีเอสซี ซึ่งมีความเชี่ยวชาญและประสบการณ์ในตลาดสมาร์ทดีไวซ์มาอย่างยาวนาน ทำให้บริษัทฯ สามารถเพิ่มความแข็งแกร่งทางด้านธุรกิจ ทั้งในด้านการเข้าถึงผู้บริโภคได้มากขึ้นจากร้านสาขาของทั้งสองบริษัท รวมกันกว่า 280 แห่งทั่วประเทศในปัจจุบัน และแบรนด์สินค้าภายใต้การดูแลของทั้งสองบริษัท มีแบรนด์ดังชั้นนำอีกมากมาย ทำให้เป็นการเพิ่มอำนาจในการต่อรองกับซัพพลายเออร์ให้กับกลุ่มบริษัท</p>
      <figure>
        <img src="https://www.thebangkokinsight.com/wp-content/uploads/2019/11/IT-CITYCSC_1.jpg"/>
      </figure>
      <p>นายพิชัย นีรนาทโกมล รองประธานคณะบริหาร บริษัท ไอที ซิตี้ จำกัด (มหาชน) และประธานเจ้าหน้าที่บริหาร บริษัท คอมพิวเตอร์ ซีสเท็ม คอนเน็คชั่น อินเตอร์แนชชั่นแนล จำกัด กล่าวว่า การร่วมมือกับไอที ซิตี้ ทำให้ซีเอสซีมีเงินทุนเพิ่มในการขยายธุรกิจได้อย่างรวดเร็วยิ่งขึ้น โดยบริษัทสามารถขยายสาขาเพิ่มขึ้นจาก 150 สาขา เป็น 200 สาขา ภายในสิ้นปีนี้ ทั้งยังมีความคล่องตัวมากขึ้นในการปรับเปลี่ยนธุรกิจให้ทันตามกระแสการเปลี่ยน แปลงของเทคโนโลยีในปัจจุบัน</p>
      <p>นอกจากนี้ กลุ่มบริษัทยังมีแผนจะเพิ่มไลน์สินค้าภายในร้านสาขาให้รองรับกับเทคโนโลยี ไอโอที และ 5G เช่น อุปกรณ์ไอโอที และสมาร์ทดีไวซ์ที่รองรับ 5G และจะใช้อีคอมเมิร์ซเป็นช่องทางในการเข้าถึงกลุ่มลูกค้าที่เป็น เจนวาย และเจนซี มากยิ่งขึ้น ขณะที่ยังเดินหน้าขยายสาขาเพิ่มอย่างต่อเนื่องให้ได้ไม่น้อยกว่า 400 สาขาภายในสิ้นปี 2563</p>
      <p>ทั้งนี้ล่าสุด ทั้งสองบริษัทได้ร่วมกันเปิดตัวแคมเปญทางการตลาด “MAX Protection ประกันสองปีที่ดีกว่า” ซึ่งถือได้ว่าเป็นการรับประกันตัวเครื่องสมาร์ทดีไวซ์ที่ดีที่สุดของตลาดในขณะนี้ เนื่องจากมีเงื่อนไขไม่ยุ่งยาก รวดเร็วทันใจ ติดตามสถานการณ์ซ่อมได้โดยผ่านช่องทางต่างๆ ง่ายต่อการเข้ารับบริการเนื่องจากมีสาขาทั่วประเทศ เริ่มจากประกันตัวเครื่อง 2 ปี ในปีแรกหากเครื่องเสียหรือมีปัญหาสามารถติดต่อศูนย์บริการได้</p>
      <figure>
        <img src="https://www.thebangkokinsight.com/wp-content/uploads/2019/11/IT-CITYCSC_3.jpg"/>
      </figure>
      <p>ขณะที่ในปีที่ 2 บริษัทยังมีเครื่องให้ลูกค้ายืมใช้ระหว่างการซ่อม นอกจากนี้ หากลูกค้าสามารถเปลี่ยนเครื่องใหม่ภายใน 30 วันในกรณีเครื่องมีปัญหา รวมถึงมีรับการประกันจอแตก 1 ปี ซึ่งนานที่สุดในตลาดขณะนี้</p>
      <p>แคมเปญนี้ยังได้รับความร่วมมือจากพันธมิตรแบรนด์สมาร์ทดีไวซ์ยักษ์ใหญ่มากมาย อาทิ Samsung, Huawei, Oppo, Vivo และ Realme บริษัทฯ เชื่อมั่นว่าแคมเปญ ‘MAX Protection ประกันสองปีที่ดีกว่า’ จะได้รับการตอบรับที่ดีเยี่ยมจากลูกค้าของทั้งสองบริษัท และจะช่วยเพิ่มยอดขายในช่วงสิ้นปีให้กับกลุ่มบริษัท ซึ่งหลังจากนี้กลุ่มบริษัทจะมีแคมเปญการตลาดและโปรโมชั่นออกมาอย่างต่อเนื่อง</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F246988%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/247158/"/>
        <a href="https://www.thebangkokinsight.com/247128/"/>
        <a href="https://www.thebangkokinsight.com/247123/"/>
        <a href="https://www.thebangkokinsight.com/247120/"/>
      </related>
    </article>
  </body>
</html>