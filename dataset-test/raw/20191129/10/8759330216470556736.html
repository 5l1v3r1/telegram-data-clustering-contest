<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905734/deze-clubs-kunnen-club-brugge-en-kaa-gent-voorlopig-loten-in-europa.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T10:45:00+00:00"/>
    <meta property="og:title" content="Deze clubs kunnen Club Brugge en KAA Gent (voorlopig) loten in Europa"/>
    <meta property="og:description" content="KAA Gent heeft zich donderdag verzekerd van Europese overwintering. Ook voor Club Brugge ziet het er lang niet slecht uit na het late puntje tegen Galatasaray, terwijl Standard nog maar een waterkansje heeft. Met nog één speeldag te gaan zijn dit de voorlopige tabellen voor de 1/16e finales in de Europa League."/>
  </head>
  <body>
    <article>
      <h1>Deze clubs kunnen Club Brugge en KAA Gent (voorlopig) loten in Europa</h1>
      <address>
        <time datetime="2019-11-29T10:45:00+00:00">29 Nov 2019, 10:45</time>
      </address>
      <p>
        <b>KAA Gent heeft zich donderdag verzekerd van Europese overwintering. Ook voor Club Brugge ziet het er lang niet slecht uit na het late puntje tegen Galatasaray, terwijl Standard nog maar een waterkansje heeft. Met nog één speeldag te gaan zijn dit de voorlopige tabellen voor de 1/16e finales in de Europa League.</b>
      </p>
      <p><b>Reekshoofden<br/></b>De twaalf groepswinnaars uit de poulefase van de Europa League zijn automatisch reekshoofd in de volgende ronde. KAA Gent kan dus een op papier makkelijkere tegenstander krijgen als het groepswinnaar wordt. Die twaalf winnaars worden vergezeld door de vier beste derdes uit de Champions League-poules. Voorlopig krijgen we dan volgend lijstje.</p>
      <p><i>Valencia, RB Salzburg, Borussia Dortmund, Olympique Lyon, FC Sevilla, FC Kopenhagen, FC Basel, Sporting Lissabon, Celtic Glasgow, Arsenal, Glasgow Rangers, Espanyol, KAA Gent, Borussia Mönchengladbach, Sporting Braga en Manchester United.</i><br/><br/><b>Niet-reekshoofden<br/></b>De niet-reekshoofden zijn alle nummers twee uit de Europa League-poules, plus de vier slechtste derdes uit de Champions League. Club Brugge is al zeker een niet-reekshoofd. Met amper drie punten op vijftien kan het zich nu al niet meer scharen bij de beste derdes. Het volledige lijstje ziet er voorlopig zo uit.</p>
      <p><i>Bayer Leverkusen, </i><i>Dinamo Zagreb, </i><i>Club Brugge, </i><i>Rode Ster Belgrado, </i><i>Apoel Nicosia, </i><i>Malmö FF, </i><i>Getafe, </i><i>LASK Linz, Cluj, Eintracht Frankfurt, Wolfsburg, Ludogorets, FC Porto, AS Roma, Wolverhampton Wanderers en AZ Alkmaar.<br/><br/></i>Noot: KAA Gent en Club Brugge kunnen in deze ronde nog niet tegen mekaar worden geloot.</p>
      <aside>Lees meer<br/><a href="https://www.voetbalprimeur.be/nieuws/905728/de-camargo-over-zijn-flirt-met-club-brugge-ik-voelde-mij-vereerd-.html?campname=highlighted-content&amp;camplink=onderaan">De Camargo over zijn flirt met Club Brugge: "Ik voelde mij vereerd"</a></aside>
    </article>
  </body>
</html>