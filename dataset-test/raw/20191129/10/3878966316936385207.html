<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.interia.pl/swiat/news-rmf-50-polskich-turystow-utknelo-w-amsterdamie,nId,3361162"/>
    <meta property="og:site_name" content="fakty.interia.pl"/>
    <meta property="article:published_time" content="2019-11-29T10:11:53+00:00"/>
    <meta property="og:title" content="RMF: 50 polskich turystów utknęło w Amsterdamie"/>
    <meta property="og:description" content="Jak informuje RMF FM, 50 polskich turystów ze Śląska i Małopolski, lecących do Meksyku, utknęło w Amsterdamie. Samolot holenderskich linii KLM z lotniska Schiphol koło stolicy Holandii został zawrócony znad wschodniej Kanady i musiał wrócić do macierzystego portu."/>
  </head>
  <body>
    <article>
      <h1>RMF: 50 polskich turystów utknęło w Amsterdamie</h1>
      <address><time datetime="2019-11-29T10:11:53+00:00">29 Nov 2019, 10:11</time> by <a rel="author">INTERIA.PL</a></address>
      <p>
        <b>Jak informuje RMF FM, 50 polskich turystów ze Śląska i Małopolski, lecących do Meksyku, utknęło w Amsterdamie. Samolot holenderskich linii KLM z lotniska Schiphol koło stolicy Holandii został zawrócony znad wschodniej Kanady i musiał wrócić do macierzystego portu.</b>
      </p>
      <p>Jak dowiedział się reporter RMF FM, powodem był fakt, że tym samolotem transportowano kilkadziesiąt koni arabskich, a także kwestie wizowe.</p>
      <p>W tej chwili trwa przydzielanie miejsc w kolejnych lotach do Meksyku. Niestety, nie będzie to jeden wspólny lot, tylko co najmniej trzy.</p>
      <p>"Jak wylądowaliśmy o tej 2 w nocy na lotnisku, to do godziny 6 nie działo się nic. Wtedy dopiero pojawiła się obsługa" - mówi Michał Kopański, jeden z pasażerów.</p>
      <p>Linia początkowo tłumaczyła podróżnym, że oficjalnym powodem zawrócenia lotu była erupcja wulkanu. Pasażerowie mówią o innym powodzie. "Ja osobiście byłem naocznym świadkiem, jak te konie są wkładanie do luku transportowego" - ­relacjonuje pasażer.</p>
      <p>
        <a href="https://www.rmf24.pl/tylko-w-rmf24/grzegorz-kwolek">
          <b>Grzegorz Kwolek</b>
        </a>
      </p>
      <p>Opracowanie: <b><a href="https://www.rmf24.pl/tylko-w-rmf24/arkadiusz-grochot">Arkadiusz Grochot</a></b><br/><br/>Zobacz na stronie <a href="https://www.rmf24.pl/fakty/swiat/news-50-polskich-turystow-utknelo-w-amsterdamie-wszystko-przez-tr,nId,3361157"><b>RMF24.pl</b></a>.</p>
    </article>
  </body>
</html>