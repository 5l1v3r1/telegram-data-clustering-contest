<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/ze-cez-pet-let-bo-imel-vsak-glasbenik-na-svetu-svoj-profil-na-viberatecom.html?RSS63b179301182f7453b683fe45bceccfb"/>
    <meta property="og:site_name" content="Računalniške novice"/>
    <meta property="article:published_time" content="2019-11-29T10:30:00+00:00"/>
    <meta property="og:title" content="Že čez pet let bo imel vsak glasbenik na svetu svoj profil na viberate.com"/>
    <meta property="og:description" content="Platformo Viberate pomagajo graditi glasbeni navdušenci iz vsega sveta, kar je po besedah Uroša Umeka, našega najbolj znanega DJ-ja in soustanovitelja Viberata, bistvenega pomena z"/>
  </head>
  <body>
    <article>
      <h1>Že čez pet let bo imel vsak glasbenik na svetu svoj profil na viberate.com</h1>
      <address>
        <time datetime="2019-11-29T10:30:00+00:00">29 Nov 2019, 10:30</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/viberate_djumek_co-founderofviberate.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/viberate_uporabnikisilahkoprisluzijorazlicnenagrade.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/viberate_logo_square_red.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/viberate_founders_urosumekmatejgregorcicvasjaveber.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/viberate_djumek.jpg"/>
        </figure>
        <figcaption>Uroš Umek, naš najbolj znani DJ in soustanovitelj Viberata</figcaption>
      </slideshow>
      <p>
        <b>.. Že danes je na platformi Viberate verjetno večina glasbenikov, ki jih poznate. Viberate je s pomočjo 20 tisoč soustvarjalcev zrastel v eno največjih glasbenih omrežij na svetu. Danes Viber združuje več kot milijon profilov glasbenikov, prireditvenih prostorov, festivalov in glasbenih dogodkov ..</b>
      </p>
      <p>Platformo <b><a href="https://www.viberate.com/">Viberate</a></b> pomagajo graditi glasbeni navdušenci iz vsega sveta, kar je po besedah Uroša Umeka, našega najbolj znanega DJ-ja in soustanovitelja Viberata, bistvenega pomena za zdravo rast: »<i>Podobne platforme po svetu se poslužujejo avtomatskega zajema podatkov, zato njihovi podatki niso uporabni in v industrijo vnašajo samo dodatno zmedo. Pri nas ima vsak glasbenik samo en profil – v tem pogledu smo unikatni. Svojega uporabljam celo namesto uradne spletne strani, ker enostavno deluje</i>.«</p>
      <p>Odprt sistem, v katerega lahko vsak posameznik vnaša podatke, Viberatova ekipa pa le preveri njihovo resničnost, se je izkazal za uspešnega. Glasbena baza šteje že več kot 20 tisoč uporabnikov s celega sveta, ki dnevno dodajo do 2 tisoč vnosov. Oboževalci vnašajo in urejajo profile svojih najljubših glasbenih izvajalcev in tako sodelujejo pri razvoju njihove kariere, za svoj prispevek pa so lahko tudi nagrajeni.</p>
      <p>Soustvarjalci za natančno delo pridobivajo posebne statuse v obliki značk, najboljši pa se potegujejo za praktične nagrade – od brezplačnih vstopnic za festivale in koncerte do majic katerega od njihovih idolov. Ni redko, da kateri od njih dobi celo klic s ponudbo za redno službo.</p>
      <p>Viberate.com sta poleg Umeka ustanovila njegova menedžerja Matej Gregorčič in Vasja Veber. Njihov namen je bil urediti ogromne količine podatkov, s katerimi se bori svetovna glasbena industrija. To jim zaenkrat odlično uspeva, potrditev so prejeli tudi s strani svetovnih glasbenih zvezd, kot so Linkin Park, Robbie Williams in The Chainsmokers, ki so že prevzeli svoje uradne profile na platformi.</p>
      <p>Vsak, ki si želi izkusiti delo v glasbeni industriji, se lahko pridruži soustvarjalcem platforme Viberate. (P.R.)</p>
    </article>
  </body>
</html>