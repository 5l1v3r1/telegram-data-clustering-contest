<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/galatasaray-universitesi-sozlesmeli-personel-alim-ilani-buro-personeli-tekniker-teknisyen-alinacak-h544022.html"/>
    <meta property="og:site_name" content="KamuAjans"/>
    <meta property="article:published_time" content="2019-11-29T10:01:40+00:00"/>
    <meta property="og:title" content="Galatasaray Üniversitesi Sözleşmeli Personel Alım İlanı! Büro Personeli, Tekniker, Teknisyen Alınacak!"/>
    <meta property="og:description" content="Galatasaray Üniversitesine toplam 5 (beş) adet sözleşmeli personel alınacaktır. Yayınlanan ilana göre; Başvurular Galatasaray Üniversitesi Personel Daire Başkanlığına şahsen yapılacak olup ilana posta ile yapılan başvurular kabul edilmeyecektir. İlan için KPSS puan şartı aranıyor."/>
  </head>
  <body>
    <article>
      <h1>Galatasaray Üniversitesi Sözleşmeli Personel Alım İlanı! Büro Personeli, Tekniker, Teknisyen Alınacak!</h1>
      <address><time datetime="2019-11-29T10:01:40+00:00">29 Nov 2019, 10:01</time> by <a rel="author">KamuAjans</a></address>
      <p>
        <b>Galatasaray Üniversitesine toplam 5 (beş) adet sözleşmeli personel alınacaktır. Yayınlanan ilana göre; Başvurular Galatasaray Üniversitesi Personel Daire Başkanlığına şahsen yapılacak olup ilana posta ile yapılan başvurular kabul edilmeyecektir. İlan için KPSS puan şartı aranıyor.</b>
      </p>
      <p><a href="http://www.kamuajans.com/haberleri/galatasaray">Galatasaray</a> Üniversitesi büro personeli, <a href="http://www.kamuajans.com/haberleri/tekniker">tekniker</a>i, <a href="http://www.kamuajans.com/haberleri/teknisyen">teknisyen</a> kadroları için toplam 5 personel <a href="http://www.kamuajans.com/haberleri/al%C4%B1m">alım</a>ı yapacak. Sözleşmeli olarak <a href="http://www.kamuajans.com/haberleri/istihdam">istihdam</a> edilecek olan personel alım ilanı 25 Kasım'da yayına verilirken 15 gün süreyle adaylar müracaat edilebilecek. Yayınlanan şartlar arasında 'Herhangi bir Sosyal Güvenlik Kurumundan emeklilik veya yaşlılık aylığı almıyor olma' koşulu yer alıyor.<br/><b><br/><br/>A) GENEL VE ÖZEL ŞARTLAR</b></p>
      <p>a) 657 sayılı Devlet Memurları Kanunu’nun 48 inci maddesinde belirtilen şartları taşıyor olmak.</p>
      <p>b) Güvenlik soruşturması ve/veya arşiv araştırması olumlu sonuçlanmış olmak.</p>
      <p>c) Herhangi bir Sosyal Güvenlik Kurumundan emeklilik veya yaşlılık aylığı almıyor olmak.</p>
      <p>ç) 657 sayılı Devlet Memurları Kanunu’nun 53. maddesi hükümleri saklı kalmak kaydıyla sağlık açısından görevini devamlı yapmasına engel bir hali bulunmamak.</p>
      <figure>
        <img src="https://www.kartalbakisi.com/images/upload/Screen_Shot_2019-11-25_at_21.39.41.png"/>
      </figure>
      <p>
        <b>B) BAŞVURU, SINAV TARİHLERİ VE YERİ</b>
      </p>
      <p>Başvurular Üniversitemiz Personel Daire Başkanlığına şahsen yapılacaktır. Posta ile yapılan başvurular kabul edilmeyecektir.</p>
      <p>
        <b>C) <a href="http://www.kamuajans.com/haberleri/kpss">KPSS</a> PUANININ TÜRÜ VE GEÇERLİLİK YILI</b>
      </p>
      <p>ÖSYM tarafından 2018 yılında yapılan Kamu Personel Seçme Sınavı (B) puan türünden 50 ve üzerinde puan almış olan adaylar başvuruda bulunabilecektir. Önlisans mezunlarının KPSSP93 puanı, ortaöğretim mezunlarının KPSSP94 puanı değerlendirilecektir.</p>
      <p>
        <b>Ç) BAŞVURU ŞEKLİ, YERİ VE BAŞVURU SIRASINDA İSTENECEK BELGELER</b>
      </p>
      <p>a) Başvuru Formu (www.gsu.edu.tr internet sayfasından temin edilebilir.),</p>
      <p>b) Diploma fotokopisi,</p>
      <p>c) Nüfus cüzdanı fotokopisi,</p>
      <p>ç) Sağlık durumuna ilişkin yazılı beyan,</p>
      <p>d) KPSS (B) grubu puanını gösteren belge fotokopisi,</p>
      <p>e) Yukarıda yazılı olan özel şartlar bölümünde istenen belgeler,</p>
      <p>f) 1 adet fotoğraf.</p>
      <p>Adayların, ilgili belgeler ile birlikte ilan tarihinden itibaren 15 gün içinde Üniversitemiz Personel Daire Başkanlığına şahsen müracaat etmeleri gerekmektedir. Posta ile yapılan başvurular kabul edilmeyecektir. İlan edilen unvanlardan sadece birine başvuru yapılabilir.</p>
      <p>
        <b>D) YERLEŞTİRME VE ADAYLARIN ATAMA İŞLEMİ</b>
      </p>
      <p>a) Büro personeli ile Tekniker ve Teknisyen pozisyonları için yazılı ve/veya sözlü sınav yapılmaksızın, KPSS (B) grubu puan sıralaması esas alınmak suretiyle yerleştirme yapılacaktır.</p>
      <p>b) Yerleştirilmeye hak kazanan adayların hazırlanması gereken evrakları 15 gün içinde Üniversitemiz Personel Daire Başkanlığına teslim etmeleri gerekmektedir. Belirtilen süre içinde başvuruda bulunmayan ya da sözleşmeyi imzaladığı halde göreve başlamayan adaylar nedeniyle boş kalan kadroya yedek adaylardan sırayla yerleştirme yapılacaktır.</p>
      <p>c) Yerleştirme ile ilgili diğer bilgiler Üniversitemizin www.gsu.edu.tr internet adresinde ilan edilecektir.</p>
      <p>
        <b>DİĞER HUSUSLAR</b>
      </p>
      <p>İlgililerin, ilanın Resmi Gazete’de yayımlandığı tarihten itibaren 15 gün içinde www.gsu.edu.tr internet adresinde mevcut başvuru formunu doldurarak şahsen yapılacak müracaatları kabul edilecektir. Eksik veya yanlış beyanda bulunan ve yapmış olduğu beyanı belgeleyemeyen adayların başvuruları geçersiz sayılacaktır. Gerçeğe aykırı belge verenler ya da beyanda bulunanlar hakkında yasal işlem yapılacak olup, atamaları yapılmış ise atamaları iptal edilecektir. Bu kişilere Üniversitemiz tarafından bir bedel ödenmiş ise bu bedel yasal faizi ile birlikte tazmin edilecektir.<br/><br/><a href="http://kamuilan.dpb.gov.tr/ilanDetay.aspx?2fbcfe96-cb0b-4ff0-90c6-89fc99fec6ac"><b>İLAN İÇİN TIKLAYINIZ</b></a></p>
    </article>
  </body>
</html>