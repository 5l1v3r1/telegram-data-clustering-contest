<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/nikos-blogposts/pos-kapsame-kai-ti-black-friday/2925996/"/>
    <meta property="og:site_name" content="Newsit.gr"/>
    <meta property="article:published_time" content="2019-11-29T10:24:13+00:00"/>
    <meta property="og:title" content="Πως «κάψαμε» και τη Black Friday"/>
    <meta property="og:description" content="Καθετί παράλογο δεν μπορεί να αντέξει για πολύ. Καθετί που το κανιβαλίζουμε δεν μπορεί παρά να απαξιωθεί."/>
  </head>
  <body>
    <article>
      <h1>Πως «κάψαμε» και τη Black Friday</h1>
      <h2>Καθετί παράλογο δεν μπορεί να αντέξει για πολύ. Καθετί που το κανιβαλίζουμε δεν μπορεί παρά να απαξιωθεί.</h2>
      <address><time datetime="2019-11-29T10:24:13+00:00">29 Nov 2019, 10:24</time> by <a rel="author">Νίκος Ευαγγελάτος</a></address>
      <p>Το ίδιο συνέβη και με την περιβόητη Black Friday στην Ελλάδα.</p>
      <p>Μετά από τρία χρόνια της «αλά ελληνικά» εφαρμογής  της μοιάζει να …μαραίνεται.</p>
      <p>Στο δυτικό κόσμο που εφαρμόζει τη λογική της αγοράς και σέβεται τις αρχές της, αυτή η μέρα δημιουργεί τζίρο για τα καταστήματα γιατί δημιουργεί ευκαιρίες για τους καταναλωτές.</p>
      <p>Τα καταστήματα «ξεστοκάρουν» το παλιό εμπόρευμα ενόψει Χριστουγέννων. Πωλούν τα παλιά κομμάτια με έκπτωση ως και 70%. Και οι καταναλωτές εκμεταλλεύονται την ευκαιρία.</p>
      <p>Στην Ελλάδα τα καταστήματα απλώς πωλούν όλα τα προϊόντα τους με μια έκπτωση. Αυτό προφανώς δεν μπορεί να δημιουργήσει σοβαρούς τζίρους αφού δε «χτίζει» ευκαιρίες. Ειδικά αν γίνεται την τελευταία μέρα του μήνα, και τη μέρα που πρέπει να πληρωθούν «βαριές» υποχρεώσεις σε φόρους και εισφορές.</p>
      <p>Οι ταλαιπωρημένοι Έλληνες έσπευσαν τα πρώτα δυο χρόνια της νέας και βραχύβιας μόδας να κάνουν αγορές. Γρήγορα διαπίστωσαν πως ό,τι αγόραζαν δεν ήταν τόσο φθηνό όσο νόμιζαν. Και μεσούσης της κρίσης κατάλαβαν ότι όταν ήρθαν τα Χριστούγεννα είχαν λιγότερα διαθέσιμα χρήματα για τα παραδοσιακά δώρα.</p>
      <p>Έτσι από φέτος αγνόησαν τη Black Friday. Οι αγορές που γίνονται είναι περιορισμένες και επιλεκτικές. Ούτε ουρές, ούτε κοσμοπλημμύρα.</p>
      <p>Οι ουρές ήταν στις… εφορίες.</p>
      <figure>
        <img src="https://www.newsit.gr/wp-content/themes/newsit/common/imgs/nikos-sign.png"/>
      </figure>
    </article>
  </body>
</html>