<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/29/david-duckenfield-assolto-strage-hillsborough/"/>
    <meta property="og:site_name" content="Il Post"/>
    <meta property="article:published_time" content="2019-11-29T10:10:37+00:00"/>
    <meta property="og:title" content="David Duckenfield, responsabile della sicurezza il giorno della strage di Hillsborough, è stato assolto dall’accusa di omicidio colposo"/>
    <meta property="og:description" content="David Duckenfield, responsabile della sicurezza il giorno della strage di Hillsborough, è stato assolto dall'accusa di omicidio colposo per le negligenze che contribuirono alla strage. Duckenfield, ex agente della polizia del South Yorkshire, ha 75 anni ed era il responsabile della sicurezza quando il 15 aprile 1989"/>
  </head>
  <body>
    <article>
      <h1>David Duckenfield, responsabile della sicurezza il giorno della strage di Hillsborough, è stato assolto dall’accusa di omicidio colposo</h1>
      <address>
        <time datetime="2019-11-29T10:10:37+00:00">29 Nov 2019, 10:10</time>
      </address>
      <p>David Duckenfield, responsabile della sicurezza il giorno della strage di Hillsborough, <a href="https://www.bbc.com/news/uk-england-50592077">è stato assolto dall’accusa di omicidio colposo</a> per le negligenze che contribuirono alla strage.</p>
      <p>Duckenfield, ex agente della polizia del South Yorkshire, ha 75 anni ed era il responsabile della sicurezza quando il 15 aprile 1989 – durante una partita di calcio della FA Cup, la coppa nazionale inglese – <a href="https://www.ilpost.it/2014/04/15/strage-hillsborough-liverpool/">si verificò una delle più sanguinose stragi nella storia del calcio</a>: 95 tifosi del Liverpool morirono schiacciati dalla calca a causa di una cattiva gestione delle entrate all’interno dello stadio Hillsborough di Sheffield, dove stavano giocando Liverpool e Nottingham Forest. Un’altra persona morì alcuni anni più tardi per le ferite riportate quel giorno.</p>
      <p>Un primo processo a Duckenfield si era concluso ad aprile senza che fosse raggiunto un verdetto. Il nuovo processo era iniziato ad ottobre e si è concluso giovedì con l’assoluzione di Duckenfield. I suoi avvocati hanno sostenuto che fosse ingiusto incolpare solo lui per la strage, sostenendo che le cause furono molte e le responsabilità diffuse.</p>
      <blockquote>
        <a href="https://www.ilpost.it/2014/04/15/strage-hillsborough-liverpool/">Storia della strage di Hillsborough</a>
      </blockquote>
    </article>
  </body>
</html>