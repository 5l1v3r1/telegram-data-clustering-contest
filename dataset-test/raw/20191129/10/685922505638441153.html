<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1476961"/>
    <meta property="og:site_name" content="طرفداری"/>
    <meta property="article:published_time" content="2019-11-29T10:50:10+00:00"/>
    <meta property="og:title" content="مورنو: انریکه گفت در اسپانیا روی همه حساب باز می کند به جز من اما علتش را هنوز هم نمی دانم"/>
    <meta property="og:description" content="طرفداری- روبرتو مورنو به صحبت‌های اخیر و جنجالی لوئیز انریکه واکنش نشان داده است. چند مدتی بود که مورنو هدایت اسپانیا را به عهده گرفته بود. در واقع مشکلات لوئیز انریکه مثل بیماری و مرگ دخترش باعث جدایی وی از لاروخا شده بود ولی روز گذشته وی به تیم ملی اسپانیا بازگشت. حالا روبرتو مورنو درمود اظهارات او می‌گوید:"/>
  </head>
  <body>
    <article>
      <h1>مورنو: انریکه گفت در اسپانیا روی همه حساب باز می کند به جز من اما علتش را هنوز هم نمی دانم</h1>
      <address><time datetime="2019-11-29T10:50:10+00:00">29 Nov 2019, 10:50</time> by <a rel="author" href="https://www.tarafdari.com/%D8%AD%D8%B3%DB%8C%D9%86-%D8%A8%D8%A7%D9%82%D8%B1%D8%B4%D8%A7%D9%87%DB%8C/510186" target="_blank">حسین باقرشاهی</a></address>
      <pre>مورنو از یک سال بی کار ماندن به خاطر لوئیز انریکه می گوید.</pre>
      <p><a href="https://www.tarafdari.com/"><b>طرفداری</b></a>- روبرتو مورنو به صحبت‌های اخیر و جنجالی <a href="https://www.tarafdari.com/node/1475831">لوئیز انریکه</a> واکنش نشان داده است.</p>
      <p>چند مدتی بود که مورنو هدایت اسپانیا را به عهده گرفته بود. در واقع مشکلات لوئیز انریکه مثل بیماری و مرگ دخترش باعث جدایی وی از لاروخا شده بود ولی روز گذشته وی به تیم ملی<a href="https://www.tarafdari.com/node/1471577"> اسپانیا</a> بازگشت. حالا روبرتو مورنو درمود اظهارات او می‌گوید:</p>
      <blockquote>هیچکس نمی‌دانست که وضعیت لوئیز انریکه تا چه مدتی به طول خواهد انجامید ولی درمورد همه چیز با او مشورت کردیم. قبل از جلسه روز 12 سپتامبر، او به من گفت که کاری را انجام دادم که مجبور به انجام آن بوده و وی نیز به من افتخار می‌کند. بعد مرگ دختر او اتفاق افتاد و یک هفته پس از اینکه با بازیکنان اسپانیا بیاییم، به دیدار او رفته تا حمایت خودم را نشان دهم. بعد انریکه گفت که روی همه به جز من حساب باز می‌کند. در تعجب بودم که چه کار اشتباهی انجام داده ام که روی من حساب باز نمی‌کند. از آنجا برای اولین بار متوجه شدم که وی می‌خواهد بازگردد. در کادیز و به خاطر شما خبرنگاران بود که متوجه شدم می‌خواهد بازگردد.</blockquote>
      <p>انریکه در بخشی از صحبت‌های خود، مورنو را فردی غیر معتمد نامید. حالا دستیار سابق انریکه در این باره می‌گوید:</p>
      <blockquote>نه سال پیش کارم را با لوئیز انریکه در بارسلونا ب شروع کردم. به رم رفتیم و بعد او نمی‌خواست ادامه دهد و ما نیز از انریکه پیروی کردیم. یک سال بدون اینکه کاری انجام دهیم، منتظرش بودیم. باهم به سلتاویگو رفتیم و آن زمانی است که همه می‌خواهند بیایند (مربیگری در یک تیم بزرگ). بعد او نمی‌خواست ادامه دهد و گفت که دیگر مربیگری نخواهد کرد. گفتیم منتظرش خواهیم ماند. از آن جایی که فرد معتمدی هستم، به مولینا گفتم که باید بر سر جدایی من به توافق برسیم. هنوز هم نمی‌دانم چرا انریکه نمی‌خواهد من در کنار او باشم ولی حتی نمی‌دانم که آیا روزی علتش را خواهم فهمید یا نه. حتی پس از توضیحات دیروزش هم متوجه نشدم. اولین نفری بودم که از بازگشت انریکه به تیم ملی اسپانیا خوشحال شدمواگر این کادر فنی موفق به کسب قهرمانی یورو 2020 شود، بازهم خوشحال خواهم شد. واقعا می‌خواهم دوباره سر مربیگری کنم چرا که این رویایماست.</blockquote>
    </article>
  </body>
</html>