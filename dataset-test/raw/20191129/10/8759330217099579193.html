<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905736/-engelse-en-spaanse-top-wil-sancho-borussia-dortmund-werkt-mee-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T10:55:00+00:00"/>
    <meta property="og:title" content="'Engelse en Spaanse top wil Sancho, Borussia Dortmund werkt mee'"/>
    <meta property="og:description" content="Jadon Sancho kan al in januari vertrekken bij Borussia Dortmund. Beide partijen stevenen af op een breuk, nadat de negentienjarige Engelsman opnieuw de regels aan zijn laars lapte in aanloop naar het Champions League-duel met FC Barcelona."/>
  </head>
  <body>
    <article>
      <h1>'Engelse en Spaanse top wil Sancho, Borussia Dortmund werkt mee'</h1>
      <address>
        <time datetime="2019-11-29T10:55:00+00:00">29 Nov 2019, 10:55</time>
      </address>
      <p>
        <b>Jadon Sancho kan al in januari vertrekken bij Borussia Dortmund. Beide partijen stevenen af op een breuk, nadat de negentienjarige Engelsman opnieuw de regels aan zijn laars lapte in aanloop naar het Champions League-duel met FC Barcelona.</b>
      </p>
      <p>Duitse media meldden al dat Sancho niet kwam opdagen voor het gezamenlijke ontbijt en ook te laat was voor de teambespreking. De Britse kwaliteitskrant <i>The Independent</i> stelt vrijdag dat Dortmund de buik vol heeft van de uitspattingen van Sancho, die in oktober al een forse boete kreeg. De Bundesliga-topclub wil hem zo snel mogelijk verkopen en de aanvaller zelf wil vertrekken. Een bron rept van 'een oorlog aan alle kanten'.</p>
      <p>Dat is koren op de molen van Manchester United, Liverpool en zijn oude club Manchester City. Ook Real Madrid zou ge√Ønteresseerd zijn. De Spaanse grootmacht overweegt huurling Achraf Hakimi in een deal te betrekken. United probeerde Sancho afgelopen zomer al te verleiden tot een overstap, maar toen zag zowel de speler als Dortmund dat niet zitten. De situatie is nu dus totaal anders in het Signal Iduna Park.</p>
      <p><i>Die Schwarzgelben</i> verlangen nog altijd zo'n 115 miljoen euro voor Sancho, maar hun positie aan de onderhandelingstafel is door de huidige situatie flink verzwakt, zo besluit <a href="https://www.independent.co.uk/sport/football/transfers/jadon-sancho-transfer-dortmund-man-utd-city-liverpool-real-madrid-latest-a9224006.html"><i>The Independent</i></a>.</p>
    </article>
  </body>
</html>