<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/tomasz-komenda-doczeka-sie-ekranizacji-swojej-historii/s4w2qtt"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-29T10:57:46+00:00"/>
    <meta property="og:title" content="Będzie film o Tomaszu Komendzie"/>
    <meta property="og:description" content="Historia Tomasza Komendy zostanie zekranizowana. Mężczyzna spędził 18 lat w więzieniu za zabójstwo, którego nie popełnił. Produkcja ma wejść na ekrany w przyszłym roku, a reżyserować będzie Jan Holoubek."/>
  </head>
  <body>
    <article>
      <h1>Będzie film o Tomaszu Komendzie</h1>
      <h2>Historia Tomasza Komendy zostanie zekranizowana. Mężczyzna spędził 18 lat w więzieniu za zabójstwo, którego nie popełnił. Produkcja ma wejść na ekrany w przyszłym roku, a reżyserować będzie Jan Holoubek.</h2>
      <address><time datetime="2019-11-29T10:57:46+00:00">29 Nov 2019, 10:57</time> by <a rel="author" href="http://www.onet.pl/" target="_blank">Media</a></address>
      <p>W filmie produkcji TVN "<a href="https://wiadomosci.onet.pl/kraj/tomasz-komenda-zbrodnia-w-miloszycach-uniewinnienie-walka-o-odszkodowanie/j69cb8m">25 lat niewinności. Sprawa Tomka Komendy</a>" głównego bohatera zagra Piotr Trojan, znany m.in. z filmu "Proceder". W produkcji wezmą też udział Agata Kulesza, Jan Frycz, Magdalena Różczka, Dariusz Chojnacki i Andrzej Konopka. Scenariusz napisał Andrzej Gołda. Film ma wejść na ekrany w przyszłym roku, 18 września.</p>
      <p>- To, że <a href="https://wiadomosci.onet.pl/kraj/walka-tomasza-komendy-o-zadoscuczynienie-przesluchania-wspolwiezniow-i-powolanie/qsz3ec3">Tomek Komenda odsiedział 18 lat </a>za zbrodnię, której nie popełnił, wiedzą niemal wszyscy. Natomiast mało kto wie o kulisach sprawy i trójce bohaterów, którzy ryzykując niemal wszystko, wyciągnęli go z więziennego piekła - mówił reżyser Jan Holoubek. Komenda powiedział natomiast, że zgodził się na ten film, bo ma zaufanie do jego twórców i wie, że pokażą całą prawdę. Niesłusznie skazany dodał także, że chce, by ludzie zobaczyli, co z nim się działo, bo taka historia może zdarzyć się każdemu. W sieci pojawiło się już pierwsze zdjęcie z planu filmowego, na którym widać Piotra Trojana i Tomasza Komendę.</p>
      <p>
        <a href="http://onet.tv/i/news/polityk-lewicy-zawnioskowalismy-o-ujawnienie-raportu-cba-ws-banasia/nm5335">Polityk Lewicy: zawnioskowaliśmy o ujawnienie raportu CBA ws. Banasia</a>
      </p>
      <p>Źródło: <a href="https://www.wprost.pl/prime-time/10275984/powstanie-film-o-tomaszu-komendzie-jest-juz-pierwsze-zdjecie-z-planu.html">Wprost</a></p>
      <p>(mj)</p>
    </article>
  </body>
</html>