<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191914/batet/tornara/permetre/formules/diverses/jurar/carrec/diputat"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-29T10:16:00+00:00"/>
    <meta property="og:title" content="Batet tornarà a permetre «fórmules diverses» per jurar el càrrec de diputat"/>
    <meta property="og:description" content="La presidenta del Congrés, Meritxell Batet, recorda que ja ho va fer l'anterior legislatura i que ja va respectar el reglament en el seu moment"/>
  </head>
  <body>
    <article>
      <h1>Batet tornarà a permetre «fórmules diverses» per jurar el càrrec de diputat</h1>
      <h2>La presidenta del Congrés, Meritxell Batet, recorda que ja ho va fer l'anterior legislatura i que ja va respectar el reglament en el seu moment</h2>
      <address>
        <time datetime="2019-11-29T10:16:00+00:00">29 Nov 2019, 10:16</time>
      </address>
      <p>La presidenta del Congrés dels Diputats, Meritxell Batet, permetrà, tal com va fer l'anterior legislatura, que els diputats jurin o prometin el càrrec amb "fórmules diverses i diferents", sempre que compleixin amb la llei. Batet ha defensat que després del 28-A ja va garantir que s'apliqués el reglament a la sessió de constitució del Congrés, tal com van fer els seus predecessors.<br/><br/>D'aquesta manera, Batet descarta la petició del PP que ha reclamat per carta a la presidenta del Congrés que adverteixi els diputats electes que no poden utilitzar el que els populars consideren "fórmules no valides". En una atenció als mitjans aquest divendres a la cambra baixa coincidint amb l'inici de les tres jornades de portes obertes del Congrés, Batet ha destacat la "responsabilitat" de les formacions polítiques per "contribuir a la governabilitat" i ha afirmat que el diàleg és "imprescindible".<br/><br/>Sobre la composició de la nova Mesa del Congrés, Batet no ha aclarit si la presidirà però ha dit que es tracta d'un projecte "il·lusionant" que necessita "molt més temps" del que ha disposat. Preguntada per la possibilitat que Vox en formi part ha remarcat que cal que "hi hagi un comportament democràtic" i "institucionalitat" a aquest òrgan.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>