<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/175960/slovaci-sa-zomkli-rodinam-obeti-tragickych-udalosti-z-13-novembra-vyzbierali-viac-ako-75-tisic-eur"/>
    <meta property="og:site_name" content="dobrenoviny.sk"/>
    <meta property="article:published_time" content="2019-11-29T10:23:32+00:00"/>
    <meta property="og:title" content="Slováci sa zomkli: Rodinám obetí tragických udalostí z 13. novembra vyzbierali viac ako 75-tisíc eur"/>
    <meta property="og:description" content="Tieto peniaze budú medzi dotknuté rodiny rozdelené rovným dielom."/>
  </head>
  <body>
    <article>
      <h1>Slováci sa zomkli: Rodinám obetí tragických udalostí z 13. novembra vyzbierali viac ako 75-tisíc eur</h1>
      <h2>Tieto peniaze budú medzi dotknuté rodiny rozdelené rovným dielom.</h2>
      <address><time datetime="2019-11-29T10:23:32+00:00">29 Nov 2019, 10:23</time> by <a rel="author">TASR</a></address>
      <p>Bratislava 29. novembra (TASR) – Na pomoc pozostalým obetí nehody autobusu pri Nitre a rozvodnenej rieky v Revúcej sa verejnosť vyzbierala prostredníctvom portálu ĽudiaĽuďom.sk sumou <b>75.500 eur</b>. Tieto peniaze budú medzi dotknuté rodiny rozdelené rovným dielom. TASR o tom informovala Ľubica Dundeková z neziskovej organizácie Ľudia ľuďom.</p>
      <p><b>Tragické udalosti, ktoré sa stali 13. novembra, si vyžiadali 15 obetí.</b> Pri nehode autobusu pri Nitre zomrelo 12 ľudí, medzi nimi aj deti. Tri ženy zomreli v rozvodnenej rieke v Revúcej pri snahe zachrániť psy z miestneho útulku zasiahnutého povodňou.</p>
      <p>Na tieto udalosti zareagovala Zuzana Suchová tým, že na portáli ĽudiaĽuďom.sk vytvorila výzvu v snahe pomôcť pozostalým rodinám. „<i>Výzvu som založila ako súkromná osoba s cieľom pomôcť rodinám zmierniť náklady spojené s nečakanou stratou ich najbližších,“</i> vysvetlila. Cieľom výzvy bolo vyzbierať 75.000 eur a rozdeliť ich rovnomerne medzi 15 rodín. <b>Túto sumu sa podarilo naplniť za 13 dní.</b></p>
      <p>Výzvu podporilo vyše 3600 darcov. <i>"Najvyšší dar bol vo výške 6000 eur. Finančné prostriedky budú počas decembra poukázané na účty pozostalých rodín,"</i> povedala výkonná riaditeľka organizácie Ľudia ľuďom Ella Šingliarová.</p>
    </article>
  </body>
</html>