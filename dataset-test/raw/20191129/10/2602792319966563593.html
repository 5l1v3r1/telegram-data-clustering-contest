<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/na-dniprovskih-vodoshovishhah-pora-zariblennya/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="На дніпровських водосховищах — пора зариблення"/>
    <meta property="og:description" content="Дворічку товстолобика підселяють у Кременчуцьке водосховище. У водойму понад 30 тонн малька. Ці заходи здійснюють у межах обласної програми, каже директор"/>
  </head>
  <body>
    <article>
      <h1>На дніпровських водосховищах — пора зариблення</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <figure>
        <img src="https://infoindustria.com.ua/wp-content/uploads/2019/11/zariblennya.jpg"/>
      </figure>
      <p>
        <b>Дворічку товстолобика підселяють у Кременчуцьке водосховище. У водойму понад 30 тонн малька. Ці заходи здійснюють у межах обласної програми, каже директор Департаменту агропромислового розвитку облдержадміністрації Ігор Колодка. Все для того, аби покращити стан Дніпра та посприяти у його розчищенні.</b>
      </p>
      <p>Дію Програми розвитку рибного господарства водойм Черкаської області відновили у 2017 році. Впродовж двох років на зарибнення виділили 4 млн грн з обласного бюджету, зазначає Ігор Колодка. Це дало змогу вселити до Кременчуцького водосховища понад 148 тонн дворічки товстолобик</p>
      <p>Нині ж підселяють рибу в селі Іркліїв у районі риборозплідника та у Черкасах біля річкового порту. Процес тривалий, тож фахівці робитимуть це упродовж двох днів. Загалом біля риборозплідника у Дніпро запустять понад 18 тонн, в Черкасах – 12.</p>
      <p>– Цьогоріч фінансування програми продовжується, – відзначає Ігор Колодка. – Загалом на ці цілі маємо мільйон гривень. З них 180 тисяч вже спрямували на зарибнення Звенигородського водосховища на умовах співфінансування 50/50 з місцевого бюджету на суму 360 тисяч гривень. На залишок, тобто 820 тисяч гривень, ми закупили в Іркліївському риборозпліднику, який виграв тендер, понад 30 тонн дворічки товстолобика для зарибнення Кременчуцького водосховища. Зарибнення, яке зараз здійснюємо, має екологічну складову. Зокрема, товстолобик позитивно впливає на розчищення Дніпра від синьо-зелених водоростей, як рослиноїдні риби.</p>
      <p>Вага одного малька – у середньому 200 грамів. За рік він виросте до двох кілограмів. Запускають його в одних з найглибших місць Дніпра, тож виловити тут малька вкрай складно. Крім того, постійний нагляд за місцями підселення здійснює рибний патруль. За словами начальника управління Державного агентства рибного господарства в області Віктора Іванька, у межах своїх повноважень рибний патруль максимально працює над тим, аби зберегти та примножити чисельність риби в Дніпрі. Лише цього року промисловики запустили в Кременчуцьке водосховище 51 тонну мальків, що у 5 разів більше, ніж у Київській області. Придбання ще 5 тонн профінансувало Держрибагентство України.</p>
      <p>Прес-служба ОДА</p>
      <p>
        <b>Інфоіндустрія</b>
      </p>
    </article>
  </body>
</html>