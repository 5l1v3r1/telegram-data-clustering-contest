<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/kakvi-sa-prichinite-za-zamrsyavaneto-na-reka-struma"/>
    <meta property="og:site_name" content="Новини БНТ"/>
    <meta property="article:published_time" content="2019-11-29T10:14:14+00:00"/>
    <meta property="og:title" content="Депонирани отпадъци от бивши металургични предприятия вероятно замърсяват Струма"/>
    <meta property="og:description" content="Часове наред продължи инспекцията на РИОСВ, за да се установи защо река Струма е силно замърсена в района на Перник. От четвъртък водите на реката са..."/>
  </head>
  <body>
    <article>
      <h1>Депонирани отпадъци от бивши металургични предприятия вероятно замърсяват Струма</h1>
      <address>
        <time datetime="2019-11-29T10:14:14+00:00">29 Nov 2019, 10:14</time>
      </address>
      <p>
        <b>Часове наред продължи инспекцията на РИОСВ, за да се установи защо река Струма е силно замърсена в района на Перник. От четвъртък водите на реката са в червен цвят.</b>
      </p>
      <p>
        <i>
          <b>Какво се знае до момента, както и повече за причините - вижте в прякото включване на Мая Димитрова.</b>
        </i>
      </p>
      <figure>
        <video src="https://nws2.bnt.bg/p/p/s/psn291119-12-zamyrsyavane-na-struma-dimitrova-pryako-x264-728442.mp4"/>
      </figure>
      <p>Аделина Стоянова, експерт от РИОСВ заяви пред камерата на БНТ, че са открили причината за замърсяването на Струма.</p>
      <blockquote>Аделина Стоянова, експерт от РИОСВ: Вчера след получаване на сигнала са сформирани екипи от всички налични експерти в РИОСВ, за да направят обход на реката, да извършат проверки на промишлените предприятия и да установят източника на замърсяване. Предприятията, които бяха проверени е установено, че няма изтичане на отпадъчни производствени води с характерното жълто оцветяване, което установихме в река Струма. След като изключихме промишлените източници, направихме обход на терена южно от канала, който се влива в Струма. Теренът е доста обширен, обрасъл и трудно достъпен, затова вчера до края на деня не успяхме да стигнем до самия източник. Езеро, което е оформено от подпочвени води, върху вероятно стари депонирани отпадъци, загробени отпадъци от металургичните предприятия, които са извършвали дейност в този район. Това навежда на мисълта оцветяването, защото отпадъците са съдържали желязо, тежки метали и други метали. Това ще бъде установено от анализа на лабораторните изследвания.</blockquote>
    </article>
  </body>
</html>