<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/11/29/az_arsenal_menesztette_unai_emery_vezetoedzot_freddie_ljungberg_atmeneti_edzo/"/>
    <meta property="og:site_name" content="Index.hu"/>
    <meta property="article:published_time" content="2019-11-29T10:39:00+00:00"/>
    <meta property="og:title" content="Emery nem élte túl az újabb Arsenal-vereséget, távozik a csapattól"/>
    <meta property="og:description" content="Átmenetileg egy Arsenal-legenda fogja vezetni a csapatot."/>
  </head>
  <body>
    <article>
      <h1>Emery nem élte túl az újabb Arsenal-vereséget, távozik a csapattól</h1>
      <address><time datetime="2019-11-29T10:39:00+00:00">29 Nov 2019, 10:39</time> by <a rel="author" href="https://index.hu/szerzo/pal_tamas" target="_blank">Pál Tamás</a></address>
      <p>Az Arsenal vezetőedzője, Unai Emery „nem élte túl”, hogy csapata csütörtökön <a href="https://index.hu/sport/futball/2019/11/29/arsenal_eintracht_frankfurt_1-2_daicsi_kamada_dupla_unai_emery_valsag/">2-1-es vereséget szenvedett</a> az Európa Ligában, ami után pénteken közös megegyezéssel távozott a klubtól, írja az Arsenal <a href="https://www.arsenal.com/news/unai-emery-leaves-club">hivatalos honlapja</a>.</p>
      <p>A klubot vezető cégcsoport nevében Josh Kroenke megköszönte a spanyol szakember munkáját, és a legjobbakat kívánta neki a jövőre nézve. Emeryvel együtt az edzői stáb nagy része is távozik a londoni csapattól.</p>
      <p>Az Arsenal vezetősége átmenetileg a klub egykori svéd klasszisát, az eddig másodezdő Freddie Ljungberget kérte fel, hogy vezesse a csapatot, amíg megtalálják az új vezetőedzőt. A hétvégén az Arsenal a Norwich ellen lép pályára az angol bajnokságban, ahol 13 forduló után a 8. helyen állnak.</p>
      <p>Unai Emery 2018 nyarán, Arséne Wenger utódjaként vette át az Arsenal irányítását, és első szezonjában Európa Liga-döntőbe vezette a csapatot, amit azonban elvesztettek a Chelseavel szemben.</p>
      <p>
        <a href="https://sja.sportradar.com/w/Index/18427796-1-66441/0831">tabella</a>
      </p>
      <related>
        <h4>Kapcsolódók (3)</h4>
        <a href="https://index.hu/sport/futball/2019/11/29/arsenal_eintracht_frankfurt_1-2_daicsi_kamada_dupla_unai_emery_valsag/"/>
        <a href="https://index.hu/sport/futball/2019/11/06/levaltotta_csapatkapitanyat_az_arsenal_granit_xhaka_helyett_pierre-emerick_aubameyang_az_uj_csk_unai_emery/"/>
        <a href="https://index.hu/sport/futball/2019/05/29/europa_liga_donto_chelsea-arsenal_4-1_osszefoglalo/"/>
      </related>
    </article>
  </body>
</html>