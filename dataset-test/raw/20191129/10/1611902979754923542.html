<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/29/gretoidy-atakuja-w-warszawie-ruszyl-mlodziezowy-strajk-klimatyczny/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-29T10:54:50+00:00"/>
    <meta property="og:title" content="Gretoidy atakują! W Warszawie ruszył Młodzieżowy Strajk Klimatyczny"/>
    <meta property="og:description" content="Z Placu Bankowego po godz. 10 pod hasłem „Dosyć słów, teraz czyny!” ruszył Młodzieżowy Marsz Klimatyczny. „Data strajku zbiega się z dniem wielkich wyprzedaży w sklepach – Black Friday” – podali na swojej stronie internetowej organizatorzy."/>
  </head>
  <body>
    <article>
      <h1>Gretoidy atakują! W Warszawie ruszył Młodzieżowy Strajk Klimatyczny</h1>
      <address><time datetime="2019-11-29T10:54:50+00:00">29 Nov 2019, 10:54</time> by <a rel="author" href="https://nczas.com/author/aw/" target="_blank">AW</a></address>
      <p>
        <b>Z Placu Bankowego po godz. 10 pod hasłem „Dosyć słów, teraz czyny!” ruszył Młodzieżowy Marsz Klimatyczny. „Data strajku zbiega się z dniem wielkich wyprzedaży w sklepach – Black Friday” – podali na swojej stronie internetowej organizatorzy.</b>
      </p>
      <p>Uczestnicy Młodzieżowego Marszu Klimatycznego zebrali się w piątek przed godz. 10 na pl. Bankowym, po to żeby zaprotestować przeciwko zmianom klimatu. Protest rozpoczął się od przemówień z platformy umieszczonej na samochodzie.</p>
      <p>Klimat na razie oficjalnie nie ustosunkował się do protestu, ale jutro zapowiadane jest ochłodzenie więc może jednak uległ naciskom?</p>
      <p>Demonstranci około godz. 10.30 wyruszyli w kierunku ulicy Senatorskiej, a następnie Moliera. Później przejdą ul. Trębacką, Krakowskim Przedmieściem, Królewską i Marszałkowską i na pl. Defilad.</p>
      <p>Uczestnicy strajku niosą ze sobą transparenty z hasłami takimi jak: „Ne ma kawy na martwej planecie”, „Ratujmy Ziemie, tylko tu są pieski”, „Nie podnoście nam temperatury”, „Dlaczego musimy wychodzić na ulice?”, „Bez powietrza zginiemy”.</p>
      <p>Hasła wyglądają na dobry trolling i nie mamy pojęcia czy ta cała awantura jest na poważnie czy dla jaj.</p>
      <p>Demonstrację zabezpiecza policja.</p>
      <p>Organizatorzy na swojej stronie napisali, że piątkowy Młodzieżowy Strajk Klimatyczny zbiega się z dniem wielkich wyprzedaży w sklepach – Black Friday. Jak dodali, produkcja przemysłowa przyczynia się do emisji dużej ilości gazów cieplarnianych do atmosfery, „ten dzień jest symbolem destrukcyjnej działalności człowieka, która dąży jedynie do chwilowego zysku”. „Niestety odmówienie udziału w tym dniu, nie rozwiąże kryzysu, z którym się mierzymy. Potrzebne są zmiany na poziomie systemowym, dlatego najlepsze, co możecie zrobić, to przyjść na protest” – napisali.</p>
      <p>Niestety na protest nie przypłynęła Greta Thunberg. Prawdopodobnie wiatr wieje w drugą stronę. Tak broni się klimat.</p>
      <p>Źródło: PAP</p>
      <p>Reklama / Advertisement</p>
      <figure>
        <a href="https://sklep-niezalezna.pl/pl/c/Wydania-Biblioteki-Wolnosci-najlepsza-cena/81">
          <img src="https://nczas.com/wp-content/uploads/2019/11/czarny-piatek-sklep-niezalezna-pl-biblioteka-wolnosci.jpg"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/29/w-tym-szpitalu-w-ciagu-miesiaca-zmarly-dwa-noworodki-prokuratura-bada-sprawe/"/>
        <a href="https://nczas.com/2019/11/29/ostroleka-41-latek-mial-zgwalcic-7-letnia-dziewczynke-prokuratura-skierowala-akt-oskarzenia/"/>
        <a href="https://nczas.com/2019/11/29/nowe-fakty-z-zycia-krystyny-pawlowicz-musiala-sie-postarzac-na-prosbe-jednego-profesora/"/>
        <a href="https://nczas.com/2019/11/29/wazny-krok-ku-beatyfikacji-polskiego-ksiedza-papiez-franciszek-zaaprobowal-specjalny-dekret/"/>
        <a href="https://nczas.com/2019/11/29/bezczelnosc-izraelskiego-dyplomaty-ambasador-izraela-w-polsce-kolejny-raz-atakuje-konfederacje/"/>
        <a href="https://nczas.com/2019/11/29/black-friday-wszystkie-ksiazki-po-19-zl-a-na-targach-ksiazki-historycznej-w-warszawie-dzisiaj-stanislaw-michalkiewicz-i-tomasz-sommer/"/>
        <a href="https://nczas.com/2019/11/29/wielka-kasa-emeryta-lecha-walesy-utrzymuje-kilkanascie-osob-taka-rodzina/"/>
        <a href="https://nczas.com/2019/11/29/czegos-takiego-nie-zrobila-jeszcze-zadna-partia-polityczna-w-polsce-wielkie-prawybory-w-konfederacji-za-nami-debata-video/"/>
        <a href="https://nczas.com/2019/11/29/lgbt-w-natarciu-to-pierwsza-taka-sprawa-w-polsce/"/>
      </related>
    </article>
  </body>
</html>