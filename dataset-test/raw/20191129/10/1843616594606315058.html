<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://computersweden.idg.se/2.2683/1.691681/slack-tips-samarbetsverktyg?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="Computer Sweden"/>
    <meta property="article:published_time" content="2019-11-29T10:51:00+00:00"/>
    <meta property="og:title" content="Dags att börja med Slack? Här är tips från proffsen"/>
    <meta property="og:description" content="Är du sist på tåget med den hajpade gruppchatten? Det gör inget, CIO.com har listat de bästa tipsen för att få ut mer av Slack."/>
  </head>
  <body>
    <article>
      <h1>Dags att börja med Slack? Här är tips från proffsen</h1>
      <address>
        <time datetime="2019-11-29T10:51:00+00:00">29 Nov 2019, 10:51</time>
      </address>
      <p>
        <i>Är du sist på tåget med den hajpade gruppchatten? Det gör inget, CIO.com har listat de bästa tipsen för att få ut mer av Slack.</i>
      </p>
      <h3>1. Bygg och använd bottar</h3>
      <p>Det är lätt att skriva sina egna bottar till Slack. Utvecklaren Matt Dolan på Jadu säger till CIO.com att han skrivit en bot som kopplar in sig på företagets personalsystem och varje morgon klockan åtta berättar den vilka i teamet som jobbar hemifrån, är sjuka eller har något annat inbokat.</p>
      <p>– Slack låter dig göra sådana bottar, det har blivit en plattform för hackare som vill koda ihop något för att göra livet lite lättare, säger Matt Dolan.</p>
      <h3>2. Integrera friskt</h3>
      <p>Paul Stanton, en annan Jadu-utvecklare, säger att hans team integrerat HeyUpdate. Varje eftermiddag vid fyrasnåret får utvecklarna en fråga om vad de gjort under dagen, appen sammanställer informationen och publicerar en sammanfattning morgonen efter. På så vis blir det enkelt att få överblick.</p>
      <p><b>Läs också:</b> <a href="https://computersweden.idg.se/2.2683/1.661206/slack-trello">Knappar i Slack ska hjälpa användare att kommunicera med Trello</a></p>
      <h3>3. Våga skapa nya kanaler</h3>
      <p>– Det är en bra idé att separera olika konversationer i olika kanaler, och oroa dig inte för att du skapar för många. Huvudorsaken är att behålla flowet, så se till att ha dedikerade kanaler för Game of Thrones-diskussioner och roliga hundklipp, säger Mike Street på Liquid Light till CIO.com.</p>
      <p>Resultatet är en koncentrerad arbetsplats, utan onödiga internmejl hit och dit.</p>
      <figure>
        <img src="https://www.idg.se/editorial/0/path/1.661333!imageManager/3963382134.jpg"/>
      </figure>
      <p>– Vi har upptäckt att vi knappt får några interna mejl längre. Förut kom de i stora lass, och hälften av dem var länkar till videor med hundar som gjorde fåniga grejer. Nu går all kommunikation genom Slack, då kan du ta emot de meddelandena när du är redo för dem, säger Mike Street.</p>
      <h3>4. Hitta rätt kollegor</h3>
      <p>I stora organisationer kan det vara svårt att hitta rätt person, speciellt om många jobbar hemifrån eller om utvecklarna är uppdelade på flera kontor.</p>
      <p>– Det kan vara svårt att hitta någon som gör kodgranskning, men vår Slack-bot matchar ihop oss med andra utvecklare i företag som är på liknande nivå och har samma kompetenser, säger Netgurus Radek Zelski till CIO.com.</p>
      <h3>5. Stäng av onödiga notifikationer</h3>
      <p>– Slack är ett verktyg som kan hjälpa produktiviteten, men det kan också distrahera om du inte passar dig. Det är viktigt att bestämma vilka notifikationer som ska synas för att undvika "information overload", säger Paul Stanton på Jadu.</p>
      <p><b>Läs också:</b> <a href="https://computersweden.idg.se/2.2683/1.660736/samba-tech-slack-kast">Samba från Brasilien utmanar Slack med video</a></p>
      <h3>6. Använd kortkommandon</h3>
      <p>Det finns en hop smarta kortkommandon i Slack. Lär dig dem!</p>
      <p>Här är två: uppåtpilen låter dig redigera ditt senaste meddelande och du kan snabbt hoppa mellan konversationer med control+k (PC) eller command+k (Mac).</p>
      <figure>
        <img src="https://www.idg.se/editorial/0/path/1.661331!imageManager/1539589013.jpg"/>
        <figcaption>Skriv "/" så får du upp en lista över kommandon.</figcaption>
      </figure>
      <h3>7. Glöm inte slasha</h3>
      <p>Om du skriver "/" i chattfältet får du upp en lång lista över kommandon. Både sådana som är inbyggda i Slack, och sådana som kommer från tredjepartsappar.</p>
      <p>Den absolut viktigaste för att främja produktiviteten på arbetsplatsen är Giphy-pluignet. Då kan du skriva "/giphy" följt av valfritt sökord för att slumpa fram en lämplig gif. Säg när det inte varit användbart?</p>
      <p>
        <b>Artikeln har publicerats tidigare</b>
      </p>
      <p>Sida 1 / 4 Föregående <a href="https://computersweden.idg.se/2.2683/1.691681/slack-tips-samarbetsverktyg/sida/2/10-slack-appar-som-gor-jobbet-mycket-lattare--och-roligare">Nästa</a></p>
      <h4>Innehållsförteckning</h4>
      <ul>
        <li>
          <a href="https://computersweden.idg.se/2.2683/1.691681/slack-tips-samarbetsverktyg">Dags att börja med Slack? Här är 7 tips från proffsen</a>
        </li>
        <li>
          <a href="https://computersweden.idg.se/2.2683/1.691681/slack-tips-samarbetsverktyg/sida/2/10-slack-appar-som-gor-jobbet-mycket-lattare--och-roligare">10 Slack-appar som gör jobbet mycket lättare – och roligare</a>
        </li>
        <li>
          <a href="https://computersweden.idg.se/2.2683/1.691681/slack-tips-samarbetsverktyg/sida/3/slack-grundaren-i-stor-intervju-microsoft-oroar-mig">Slack-grundaren i stor intervju: ”Microsoft oroar mig”</a>
        </li>
        <li>
          <a href="https://computersweden.idg.se/2.2683/1.691681/slack-tips-samarbetsverktyg/sida/4/stewart-butterfield-om-uppkopsrykten-och-konkurrenterna">Stewart Butterfield om uppköpsrykten och konkurrenterna</a>
        </li>
      </ul>
    </article>
  </body>
</html>