<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/stolichniy-gromadi-povernuto-dvi-kvartiri-vartistyu-25-mln-grn-643316.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T10:59:09+00:00"/>
    <meta property="og:title" content="Столичній громаді повернуто дві квартири вартістю 2,5 млн грн"/>
    <meta property="og:description" content="Квартири незаконно вибули з комунальної власності на підставі підроблених документів"/>
  </head>
  <body>
    <article>
      <h1>Столичній громаді повернуто дві квартири вартістю 2,5 млн грн</h1>
      <address>
        <time datetime="2019-11-29T10:59:09+00:00">29 Nov 2019, 10:59</time>
      </address>
      <h4>Квартири незаконно вибули з комунальної власності на підставі підроблених документів</h4>
      <p>Вжитими Київською місцевою прокуратурою №3 заходами забезпечено виконання судових рішень про повернення територіальній громаді права власності на 2 квартири у Деснянському районі міста Києва загальною вартістю понад 2,5 млн гривень.</p>
      <p>Про це повідомляє пресслужба столичної прокуратури.</p>
      <p>У ході досудового розслідування встановлено, що вказані квартири незаконно вибули з комунальної власності на підставі підроблених документів.</p>
      <p>Щоб повернути майно територіальній громаді, Київська місцева прокуратура №3 звернулася до суду з відповідними позовами.</p>
      <p>Рішеннями Київського апеляційного суду позовні вимоги прокурора задоволено.</p>
      <p>На виконання судових рішень нерухомість витребувано з незаконної приватної власності, а право власності повернуто столичній громаді шляхом внесення відповідних відомостей до Державного реєстру прав на нерухоме майно.</p>
      <p>За фактом незаконного заволодіння комунальним майном триває досудове розслідування за ч. 4 ст. 190 КК України з метою притягнення винних осіб до відповідальності.</p>
      <p>Нагадаємо, Київською місцевої прокуратурою №7 завершено слідство та <a href="https://glavcom.ua/kyiv/news/banda-chornih-rieltoriv-shcho-zavolodila-desyatkami-kvartir-u-kijevi-postane-pered-sudom-641181.html">скеровано до суду обвинувальний акт у багатоепізодному кримінальному провадженні за фактами заволодіння злочинною групою об’єктами нерухомості на території Києва</a>, а також грошовими коштами від їх продажу в особливо великих розмірах.</p>
      <related>
        <a href="https://glavcom.ua/kyiv/news/banda-chornih-rieltoriv-shcho-zavolodila-desyatkami-kvartir-u-kijevi-postane-pered-sudom-641181.html"/>
        <a href="https://glavcom.ua/news/zmi-znayshli-u-rodini-nardepa-dubinskogo-24-kvartiri-ta-17-avtomobiliv-639292.html"/>
        <a href="https://glavcom.ua/kyiv/news/u-kijevi-suditimut-aferista-yakiy-zavolodiv-elitnoyu-neruhomistyu--638644.html"/>
      </related>
    </article>
  </body>
</html>