<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/android-10-honor-zverejnil-seznam-podporovanych-telefonu/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-29T10:40:38+00:00"/>
    <meta property="og:title" content="Android 10: Honor zveřejnil seznam podporovaných telefonů"/>
    <meta property="og:description" content="Značka Honor, která spadá pod společnost Huawei, v průběhu tohoto týdne představila hned celou řadu nových produktů na konferenci, která se konala v Číně. Dočkali jsme se tak dvou nových chytrých telefonů, dvou notebooků a chytrých hodinek.  Honor se nyní soustředí na Android 10 Kromě těchto novinek jsme se dočkali také seznamu chytrých telefonů, které […]"/>
  </head>
  <body>
    <article>
      <h1>Android 10: Honor zveřejnil seznam podporovaných telefonů</h1>
      <address><time datetime="2019-11-29T10:40:38+00:00">29 Nov 2019, 10:40</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Značka Honor, která spadá pod společnost Huawei, v průběhu tohoto týdne představila hned celou řadu nových produktů na konferenci, která se konala v Číně. Dočkali jsme se tak dvou nových chytrých telefonů, dvou notebooků a chytrých hodinek. </p>
      <h3>Honor se nyní soustředí na Android 10</h3>
      <p>Kromě těchto novinek jsme se dočkali také seznamu chytrých telefonů, které se dočkají nového operačního systému Android 10 s nadstavbou Magic UI 3.0. Na seznamu podporovaných telefonů jsou například modely Honor 20, Honor 20 Pro, Honor 20i, Honor V20, Honor Magic 2 a také Honor 10 Lite. Tyto modely již aktualizaci získaly, případně se jí velice brzy dočkají. </p>
      <figure>
        <img src="https://dotekomanie.cz/wp-content/uploads/2019/11/gsmarena_002-727x545x.jpg"/>
      </figure>
      <p>Níže je vypsán seznam všech podporovaných chytrých telefonů, které se dočkají nového operačního systému Android 10 s Magic UI 3.0. </p>
      <ul>
        <li>Honor 10</li>
        <li>Honor V10</li>
        <li>Honor 8X</li>
        <li>Honor 9X</li>
        <li>Honor 9X Pro</li>
        <li>Honor 20s</li>
        <li>Honor 20 Lite</li>
      </ul>
      <p>Společnost Honor doposud neuvedla žádnou časovou osu, která by jasně stanovila, kdy se tyto modely nové aktualizace dočkají. S největší pravděpodobností se tak ale stane v průběhu několika dalších měsíců. Pokud jste na seznamu nenašli svůj chytrý telefon značky Honor, nezoufejte. Je téměř jasné, že Honor ještě seznam nějakými modely doplní.</p>
      <footer>Zdroj: <a href="https://www.gsmarena.com/list_honor_phones_magic_ui_3-news-40269.php#735b9/">gsmarena.com</a></footer>
    </article>
  </body>
</html>