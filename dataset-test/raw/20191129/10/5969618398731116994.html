<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/Euroleague/eb-news/eb_fenerbahce_ulker/fenermpaxtse-evgale-to-kapelo-ston-slouka.5648210.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Φενέρμπαχτσε: Έβγαλε το... καπέλο στον Σλούκα"/>
    <meta property="og:description" content="Η Φενέρμπαχτσε έφτιαξε video με τα πεπραγμένα του Κώστα Σλούκα στη νίκη επί της Χίμκι, όπου ο Έλληνας γκαρντ είχε κομβικό ρόλο. Δείτε τις καλύτερες στιγμές του."/>
  </head>
  <body>
    <article>
      <h1>Φενέρμπαχτσε: Έβγαλε το... καπέλο στον Σλούκα</h1>
      <h2>Η Φενέρμπαχτσε έφτιαξε video με τα πεπραγμένα του Κώστα Σλούκα στη νίκη επί της Χίμκι, όπου ο Έλληνας γκαρντ είχε κομβικό ρόλο. Δείτε τις καλύτερες στιγμές του.</h2>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">Χρήστος Μπαρούνης</a></address>
      <p>Η <a href="https://www.sport24.gr/Basket/Euroleague/eb-news/eb_fenerbahce_ulker/fenermpaxtse-anagennietai-mesa-apo-tis-staxtes-ths.5648168.html">Φενέρμπαχτσε κατάφερε να πετύχει δεύτερη συνεχόμενη νίκη μέσα σε μία εβδομάδα</a>, κερδίζοντας τη Χίμκι και "γράφοντας" ρεκόρ 4-7. Για να οδηγηθεί στο θετικό αποτέλεσμα, η τουρκική ομάδα βασίστηκε σε οκτώ παίκτες ουσιαστικά, με τους τέσσερις εξ αυτών να αγωνίζονται πάνω από 30'.</p>
      <p>Ο Κώστας Σλούκας ανήκε σε αυτή την τετράδα, αγωνιζόμενος 33'7'' κόντρα στους Ρώσους και έχοντας καταλυτικό ρόλο στη νίκη της Φενέρμπαχτσε. Ο Έλληνας γκαρντ είχε 19 πόντους, 9 ασίστ, 1 ριμπάουντ, 1 κλέψιμο και 3 λάθη, για να γράψει συνολικά 23 βαθμούς στο σύστημα αξιολόγησης. Αυτή του η εμφάνιση, ανάγκασε τους ανθρώπους της ομάδας να του... βγάλουν το καπέλο και μαζί με αυτο να βγάλουν και ένα video με τις καλύτερες στιγμές του στη νίκη επί της Χίμκι.</p>
      <p>
        <b>Δείτε τις καλύτερες στιγμές του Σλούκα κόντρα στους Ρώσους:</b>
      </p>
      <figure>
        <iframe data-src="https://twitter.com/FBBasketbol/status/1200336262382706690?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>