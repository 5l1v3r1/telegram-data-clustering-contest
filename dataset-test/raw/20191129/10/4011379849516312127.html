<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/basisbezetting-politie-amstelveen-op-orde-wel-structureel-capaciteitsprobleem/"/>
    <meta property="og:site_name" content="RTVA"/>
    <meta property="article:published_time" content="2019-11-29T10:58:11+00:00"/>
    <meta property="og:title" content="Basisbezetting politie Amstelveen op orde, wel structureel capaciteitsprobleem"/>
    <meta property="og:description" content="AMSTELVEEN – De politie Amstelveen heeft op korte termijn maatregelen genomen om de basisteams op niveau van reguliere politiezorg te blijven inzetten. Dit laat burgemeester Tjapko Poppens weten in een collegebrief aan de raad. Hij zegt er wel bij dat deze korte termijnregeling niet de structurele capaciteitsproblemen oplossen. Vanwege de permanente druk op de capaciteit …"/>
  </head>
  <body>
    <article>
      <h1>Basisbezetting politie Amstelveen op orde, wel structureel capaciteitsprobleem</h1>
      <address><time datetime="2019-11-29T10:58:11+00:00">29 Nov 2019, 10:58</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – De politie Amstelveen heeft op korte termijn maatregelen genomen om de basisteams op niveau van reguliere politiezorg te blijven inzetten. Dit laat burgemeester Tjapko Poppens weten in een collegebrief aan de raad. Hij zegt er wel bij dat deze korte termijnregeling niet de structurele capaciteitsproblemen oplossen.</b>
      </p>
      <p>Vanwege de permanente druk op de capaciteit moet bij vraag naar extra inzet, bijvoorbeeld tijdens evenementen, per keer een afweging worden gemaakt. Het doel van de korte termijn maatregelen is dat de basisbezetting in de gemeente op orde blijft. Het is belangrijk dat er voldoende politie aanwezig is op straat.</p>
      <p>Poppens laat weten dat hij samen met collega-burgemeesters, het Openbaar Ministerie en de politie aandacht blijft vragen voor de nodige extra politiecapaciteit. ,,Voor langere termijn moet de capaciteit van de basisteams in de politieregio Amsterdam-Amstelland en de andere regio’s structureel worden uitgebreid.”</p>
    </article>
  </body>
</html>