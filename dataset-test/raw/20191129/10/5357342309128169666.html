<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gry-online.pl/newsroom/tesla-cybertruck-w-gta-san-adreas-dzieki-modowi-wersja-dla-gta-5/z71d110"/>
    <meta property="og:site_name" content="GRY-Online.pl"/>
    <meta property="article:published_time" content="2019-11-29T10:32:30+00:00"/>
    <meta property="og:title" content="Tesla Cybertruck w GTA San Andreas dzięki modowi. Wersja dla GTA 5 to kwestia czasu [Aktualizacja]"/>
    <meta property="og:description" content="Modderzy przenieśli najnowszą kreację firmy Elona Muska - Tesla Cybertruck - do gry Grand Theft Auto: San Andreas. Trwają prace nad podobną modyfikacją dla ostatniej odsłony serii (GTA 5), a także symulatora BeamNG.drive oraz... strzelanki GoldenEye 007 na Nintendo 64."/>
  </head>
  <body>
    <article>
      <h1>Tesla Cybertruck w GTA San Andreas dzięki modowi. Wersja dla GTA 5 to kwestia czasu [Aktualizacja]</h1>
      <h2>Modderzy przenieśli najnowszą kreację firmy Elona Muska - Tesla Cybertruck - do gry Grand Theft Auto: San Andreas. Trwają prace nad podobną modyfikacją dla ostatniej odsłony serii (GTA 5), a także symulatora BeamNG.drive oraz... strzelanki GoldenEye 007 na Nintendo 64.</h2>
      <address><time datetime="2019-11-29T10:32:30+00:00">29 Nov 2019, 10:32</time> by <a rel="author" href="https://www.gry-online.pl/user.asp?ID=1234473" target="_blank">Aquma</a></address>
      <p><b>AKTUALIZACJA:</b> tak jak podejrzewaliśmy, Cybertruck pojawił się także w <i>Grand Theft Auto V</i>. Modyfikacja nie została jeszcze oficjalnie udostępniona, ale możecie ją zobaczyć na YouTube (np. <a href="https://www.youtube.com/watch?v=5TTX3IL3qn8">tutaj</a>). To jednak nie wszystko - wygląda na to, że nowy pojazd Tesli trafi (a w niektórych wypadkach już trafił) także do symulatora wyścigowego <a href="https://www.youtube.com/watch?v=2oT0_9OQ-ss">BeanNG.drive</a> oraz... kultowej strzelanki <a href="https://www.youtube.com/watch?v=wQ3tnsMlkBI">GoldenEye 007</a> na konsolę Nintendo 64.</p>
      <figure>
        <img src="https://www.gry-online.pl/Galeria/Html/Wiadomosci/433604203.jpg"/>
        <figcaption>Cybertruck stał się hitem Internetu.</figcaption>
      </figure>
      <p>Jeśli spodobał Wam się futurystyczny pick-up <a href="https://www.gry-online.pl/hardware/elon-musk-prezentuje-tesla-cybertruck-elektryczny-pickup/zd1d07a">zaprezentowany niedawno</a> przez Elona Muska - Cybertruck - a do tego jesteście fanami serii <a href="https://www.gry-online.pl/gry-z-serii-i-podobne.asp?ID=59">Grand Theft Auto</a>, mamy dla Was dobre wieści. Dzięki modowi opartemu na modelu pochodzącym z serwisu <a href="https://sketchfab.com/">Sketchfab</a>, w <a href="https://www.gry-online.pl/gry/grand-theft-auto-san-andreas/za361">GTA: San Andreas</a><b> można już pojeździć wspomnianym pojazdem (dzięki </b><a href="https://www.gry-online.pl/S043.asp?ID=15072855&amp;N=1">Cobrasss</a><b>!).</b> Oto jak się prezentuje:</p>
      <figure>
        <img src="https://www.gry-online.pl/Galeria/Html/Wiadomosci/433604218.jpg"/>
      </figure>
      <figure>
        <img src="https://www.gry-online.pl/Galeria/Html/Wiadomosci/433604234.jpg"/>
      </figure>
      <p>Tesla Cybertruck w GTA: San Andreas.</p>
      <p>Trzeba przyznać, że <b>model wygląda bardzo podobnie do swojego odpowiednika z prawdziwego świata. </b>Zawdzięczamy to z pewnością nietypowemu projektowi Cybertrucka, który stał się już przedmiotem <a href="https://www.gry-online.pl/hardware/najlepsze-memy-o-tesla-cybertruck/ze1d0a8">licznych memów</a>. Warto odnotować, że podobnego moda najprawdopodobniej doczeka się niedługo także najnowsza odsłona <a href="https://www.gry-online.pl/gry-z-serii-i-podobne.asp?ID=59">serii GTA</a>. Na forum gry <a href="https://forums.gta5-mods.com/topic/26446/alright-which-one-of-you-maniacs-are-going-to-make-this-lol/11">nie brakuje użytkowników</a> wyrażających zainteresowanie tego typu modyfikacją.</p>
      <p>A jak Wam się podoba Tesla Cybertruck w grach z cyklu <i>Grand Theft Auto</i>. Planujecie pojeździć nim po wirtualnych ulicach i bezdrożach?</p>
      <figure>
        <img src="https://cdn.gracza.pl/im/2019/gol-newsroom.png"/>
      </figure>
      <p>Zapraszamy Was do <a href="https://www.facebook.com/golnewsroom/">polubienia profilu Newsroomu na Facebooku</a>. Znajdziecie tam nie tylko najciekawsze wiadomości, ale i szereg miłych dodatków.</p>
      <p>Informacja pojawiła sie pierwotnie 29 listopada 2019, 11:32.</p>
    </article>
  </body>
</html>