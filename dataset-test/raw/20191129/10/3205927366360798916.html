<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/polo/294540-gemizoyme-to-laquo-spiti-raquo-mas-gia-ta-koritsia-toy-polo"/>
    <meta property="og:site_name" content="gavros.gr"/>
    <meta property="article:published_time" content="2019-11-29T10:44:00+00:00"/>
    <meta property="og:title" content="Γεμίζουμε το «σπίτι» μας, για τα κορίτσια του πόλο!"/>
    <meta property="og:description" content="Το Παπαστράτειο πρέπει σήμερα να είναι γεμάτο, για χάρη της ομάδας πόλο Γυναικών, η οποία μπαίνει στη «μάχη» της Ευρώπης!"/>
  </head>
  <body>
    <article>
      <h1>Γεμίζουμε το «σπίτι» μας, για τα κορίτσια του πόλο!</h1>
      <address>
        <time datetime="2019-11-29T10:44:00+00:00">29 Nov 2019, 10:44</time>
      </address>
      <p>Είναι ιδιαίτερες οι ημέρες που έχουν Ολυμπιακό. Ξεχωριστές! Έχουν μια μοναδική αύρα. Η προσμονή του να βρεθείς στο γήπεδο, όποιο άθλημα και αν πρόκειται να παρακολουθήσεις… Ο Ολυμπιακός έχει τόσα πολλά, άλλωστε… Σήμερα το απόγευμα, όμως, όλη μας η προσοχή είναι στο πόλο! Εκεί όπου τα κορίτσια του Θρύλου ρίχνονται στη «μάχη» της Ευρώπης.</p>
      <p>Πρώτο ματς στις 18:30 με τη Μεντιτεράνι και το κλειστό κολυμβητήριο, το οποίο ο Θρύλος χρησιμοποιεί ως έδρα, οφείλει να είναι… ασφυκτικά γεμάτο! Η ομάδα αντλεί δύναμη, από την εξέδρα και η εξέδρα παίρνει δύναμη, από την απόδοση της ομάδας. Όλα είναι αλληλένδετα και επηρεάζουν, το ένα το άλλο. Η κερκίδα οφείλει, για χάρη των κοριτσιών, να έχει παλμό, να έχει ενέργεια και να δίνει ώθηση! Σε κάθε επίθεση, σε κάθε άμυνα, το πάθος οφείλει να είναι… διαδραστικό!</p>
      <p>Άλλωστε, η Παρασκευή μπορεί να γεμίσει Ολυμπιακό, αφού αμέσως μετά το πόλο, έρχεται και το μπάσκετ. Τι καλύτερο, από μία ωραία διαδρομή «Παπαστράτειο-ΣΕΦ»; Χειροκροτούμε τα κορίτσια του πόλο, τους δίνουμε δύναμη να μπουν με το «δεξί» στην ευρωπαϊκή τους περιπέτεια και στη συνέχεια ωθούμε την ομάδα μπάσκετ του Θρύλου, να νικήσει την Αρμάνι! Γεμίζουμε την Παρασκευή μας, με Ολυμπιακό! Στεκόμαστε δίπλα στην ομάδα, δίπλα στον Θρύλο που αγαπάμε!</p>
      <p>*Στα παιχνίδια του ομίλου ισχύει κανονικά το δικαίωμα της ελεύθερης εισόδου για τα ενεργά Μέλη του Ολυμπιακού με την επίδειξη της Κάρτας Μέλους &amp; Κάρτας Junior.</p>
      <related>
        <h4>Διαβάστε επίσης</h4>
        <a href="https://www.gavros.gr/article/polo/294541-to-papastrateio-hellip-trelokomeio-vid"/>
        <a href="https://www.gavros.gr/article/polo/294548-laquo-oloi-papastrateio-raquo"/>
        <a href="https://www.gavros.gr/article/polo/294517-gia-thn-7h-diadoxikh-prokrish-sthn-8ada"/>
        <a href="https://www.gavros.gr/article/polo/294506-me-kristmas-sta-mats-ths-len-euroleague"/>
      </related>
    </article>
  </body>
</html>