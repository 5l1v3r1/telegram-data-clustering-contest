<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/cevre-ve-sehircilik-bakanligi-kura-sonucu-guvenlik-temizlik-gorevlisi-surekli-isci-belge-teslimi-tarihleri-h542728.html"/>
    <meta property="og:site_name" content="KamuAjans"/>
    <meta property="article:published_time" content="2019-11-29T10:16:28+00:00"/>
    <meta property="og:title" content="Çevre ve Şehircilik Bakanlığı Kura Sonucu Güvenlik, Temizlik Görevlisi (Sürekli İşçi) Belge Teslimi Tarihleri..."/>
    <meta property="og:description" content="Çevre ve Şehircilik Bakanlığı kura sonuçları ile ilgili son dakika açıklaması yapıldı. Asil adayların belgelerini 14-20 Kasım 2019 tarihleri arasında Temizlik Görevlisi meslek kolu için, Personel Genel Müdürlüğümüze, Güvenlik Görevlisi meslek kolu için ise, müracaat etmiş oldukları ilgili Çevre ve Şehircilik İl Müdürlüklerimize 20 Kasım mesai saati bitimine kadar elden veya posta yolu ile teslim etmeleri gerekiyordu. Asil adayların ardından sıra yedek adayların belge teslimine geldi..."/>
  </head>
  <body>
    <article>
      <h1>Çevre ve Şehircilik Bakanlığı Kura Sonucu Güvenlik, Temizlik Görevlisi (Sürekli İşçi) Belge Teslimi Tarihleri...</h1>
      <address><time datetime="2019-11-29T10:16:28+00:00">29 Nov 2019, 10:16</time> by <a rel="author">KamuAjans</a></address>
      <p>
        <b>Çevre ve Şehircilik Bakanlığı kura sonuçları ile ilgili son dakika açıklaması yapıldı. Asil adayların belgelerini 14-20 Kasım 2019 tarihleri arasında Temizlik Görevlisi meslek kolu için, Personel Genel Müdürlüğümüze, Güvenlik Görevlisi meslek kolu için ise, müracaat etmiş oldukları ilgili Çevre ve Şehircilik İl Müdürlüklerimize 20 Kasım mesai saati bitimine kadar elden veya posta yolu ile teslim etmeleri gerekiyordu. Asil adayların ardından sıra yedek adayların belge teslimine geldi...</b>
      </p>
      <p>Kamu personeli <a href="http://www.kamuajans.com/haberleri/al%C4%B1m">alım</a>ı ile ilgili bakanlıklardan vatandaşlara müjdeli haberler gelmeye devam ediyor. Geçtiğimiz haftalarda Sağlık Bakanlığı, Kültür ve Turizm Bakanlığı, Adalet Bakanlığı ve İçişleri Bakanlığı personel alımları yapacağını ilan etmiş ve son olarak <a href="http://www.kamuajans.com/haberleri/%C3%A7evre">Çevre</a> ve Şehircilik Bakanlığı 175 sürekli işçi alımı yapacağını açıklamıştı.  Farklı illerde toplam 175 kişiyi <a href="http://www.kamuajans.com/haberleri/istihdam">istihdam</a> edecek olan Çevre ve Şehircilik Bakanlığı, görevlendireceği personeli kura ve sözlü sınav kriterlerine göre seçecek. Çevre ve Şehircilik Bakanlığı personel alımı kura sonuçları açıklandı.<br/><b><br/><br/>Sürekli İşçi Alımına Dair Yedek Adaylardan Belge İsteme Duyurusu</b></p>
      <p>Bakanlığımıza sürekli işçi alımı (<a href="http://www.kamuajans.com/haberleri/temizlik">Temizlik</a> Görevlisi-<a href="http://www.kamuajans.com/haberleri/g%C3%BCvenlik">Güvenlik</a> Görevlisi) hususunda, asil adaylar ile öncelikli başvuru sahiplerinin belge teslim işlemleri 20.11.2019 tarihinde (mesai saati bitimi itibariyle) sona ermiştir.</p>
      <p>Belgelerini süresi içinde teslim etmeyen veya belgelerinin incelenmesinde sözlü sınava katılma şartlarını sağlamadıkları tespit edilen asil adayların yerlerine: aynı sayıda sırasıyla çağrılan yedek adayların isimleri aşağıda belirtilmiştir.</p>
      <p>
        <a href="https://webdosya.csb.gov.tr/db/personel/duyurular/yedek-yayim-listesi-20191125113535.xlsx">
          <b>Liste için tıklayınız.</b>
        </a>
      </p>
      <p>Yedek adaylar, aşağıda belirtilen belgelerini 26-Kasım-02 Aralık 2019 tarihleri arasında Temizlik Görevlisi meslek kolu için, Personel Genel Müdürlüğümüze, Güvenlik Görevlisi meslek kolu için ise, müracaat etmiş oldukları ilgili Çevre ve Şehircilik İl Müdürlüklerimize 02.12.2019 tarihi mesai saati bitimine kadar elden veya posta yolu ile teslim etmeleri gerekmektedir. (posta yolu ile yapılan başvurularda meydana gelen gecikmeler dikkate alınmayacak ve belirtilen tarihe kadar belgelerini ibraz etmeyenlerin başvuruları yapılmamış sayılacaktır.)</p>
      <p>
        <b>İSTENİLEN BELGELER</b>
      </p>
      <p>a) Beyan formu. (form için <a href="https://webdosya.csb.gov.tr/db/personel/duyurular/beyan-formu-20191125102551.xls">tıklayınız</a>)</p>
      <p>b) Diploma veya mezuniyet belgesi. (Posta yoluyla yapılan başvuruda resmi kurum veya noterce tasdikli sureti) (Yurt dışında öğrenim görenler denklik belgelerini de ekleyeceklerdir.)</p>
      <p>c) İşe göndermede öncelikli olduğuna dair belge.(Posta yoluyla başvurularda resmi kurum veya noterce tasdikli sureti)</p>
      <p>d) 5188 sayılı Özel Güvenlik Hizmetlerine Dair Kanunun ilgili maddelerine göre alınmış ve geçerlilik süresi dolmamış silahlı özel güvenlik sertifikası ile Silahlı Özel Güvenlik Görevlisi Kimlik Kartı.</p>
      <p>(Posta yoluyla yapılan başvuruda resmi kurum veya noterce tasdikli sureti)</p>
      <p>Not:</p>
      <p>1. Elden evrak teslimi yapacak adaylar için; belgelerin fotokopisi aslının ibraz edilmesi kaydıyla İlgili görevli tarafından tasdik edilerek ilgilisine aslı teslim edilecektir.</p>
      <p>2. 6698 sayılı Kişisel Verilerin Korunması Kanunu hükümleri çerçevesinde adayların T.C. kimlik numaraları gizlenerek ilan edilmiştir.</p>
      <p>3. Belge teslimi ve inceleme takviminin sona ermesini müteakip, sözlü sınava girmeye hak kazanan adayların isimleri ile sözlü sınav takvimi Bakanlığımız www.csb.gov.tr internet adresinde duyurulacaktır.</p>
      <p>Belge istenilmesine dair adaylara ayrıca tebligat yapılmayacaktır.</p>
      <p>İlanen duyurulur.</p>
    </article>
  </body>
</html>