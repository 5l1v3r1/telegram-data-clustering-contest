<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/star-wars-ix-millennium-falcon-in-pericolo-nel-nuovo-trailer/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-29T10:08:00+00:00"/>
    <meta property="og:title" content="Star Wars IX: Millennium Falcon in pericolo nel nuovo trailer | Cultura Pop"/>
    <meta property="og:description" content="Nonostante il nuovo trailer internazionale duri solamente un minuto, è facile capire che l'astronave della saga di Star Wars si trova in grave pericolo."/>
  </head>
  <body>
    <article>
      <h1>Star Wars IX: Millennium Falcon in pericolo nel nuovo trailer | Cultura Pop</h1>
      <address>
        <time datetime="2019-11-29T10:08:00+00:00">29 Nov 2019, 10:08</time>
      </address>
      <p>Nonostante il nuovo trailer internazionale duri solamente un minuto circa, è facile capire che l’iconica astronave, il Millennium Falcon, della saga di <a href="https://www.tomshw.it/culturapop/star-wars-storia-del-mito-della-galassia-lontana-lontana/"><b>Star Wars</b></a> si trova in grave pericolo. Infatti, a quanto pare, secondo quello che si può vedere nel nuovo video dedicato a <b>Star Wars: L’ascesa di Skywalker </b>– che troverete di seguito –  molto probabilmente assisteremo all’ultimo volo del <b>Millennium Falcon. </b>L’astronave è in una situazione molto critica poiché, andando incontro ad un gigantesco alieno, potrebbe essere distrutta da quest’ultimo. Dunque, anche l’intero equipaggio –  composto da Poe Dameron interpretato da <b>Oscar Isaac</b>, Finn interpretato da <b>John Boyega</b>, <b>Joonas Suotamo </b>nei panni di <b>Chewbacca</b> e <b>Klaud </b>– mette a rischio la propria vita.</p>
      <p>Ovviamente non è la prima volta che il Millennium Falcon affronta situazioni di questo genere, basti pensare a quando Rey – in <b>Star Wars: Il Risveglio della Forza</b> – si è trovato in una situazione molto pericolosa, a bordo dell’astronave, per sottrarsi all’attacco dei nemici. Infatti, è stato lo stesso regista <b>J.J. Abrams </b>ad affermare che questo tipo di situazioni lo hanno sempre “affascinato”. A tal proposito il regista Abrams avrebbe recentemente affermato quanto segue:</p>
      <figure>
        <iframe src="https://www.youtube.com/embed/Ew08or0_ddY" width="500" height="281" data-service="Youtube" scrolling="no"/>
      </figure>
      <blockquote><i>“Quando guardi il Falcon o un Destroyer, pensi di aver visto quelle astronavi in ogni genere di situazione.</i> <i>Di solito nello spazio o quando stanno lasciando o atterrando su un pianeta o un asteroide. L’idea di avere la possibilità del Falcon che scoppia tra gli alberi o malapena riesce a decollare da Jakku sono dei modi divertenti per poterlo utilizzare”</i>.</blockquote>
      <p>Insomma, la data di uscita di <b>Star Wars: L’ascesa di Skywalker</b> è sempre più vicina e la curiosità da parte dei moltissimi fan non fa altro che aumentare. Dunque, non ci resta che attendere il <b>18 dicembre</b> prossimo per capire, effettivamente, come si evolveranno le vicende e quali saranno le sorti dell’iconica astronave Millennium Falcon insieme al suo equipaggio. In ogni caso, cosa ne pensate del nuovo trailer?</p>
      <blockquote>In occasione del Black Friday, su Amazon a <a href="https://www.amazon.it/Star-Wars-Saga-Completa-Blu-Ray/dp/B013OTZSE6/ref=sr_1_1?__mk_it_IT=%C3%85M%C3%85%C5%BD%C3%95%C3%91&amp;crid=992JHB6EKDAW&amp;keywords=star+wars+blu+ray&amp;qid=1575025285&amp;smid=A11IL2PNWYJU7H&amp;sprefix=star+wars%2Caps%2C447&amp;sr=8-1">questo link</a>, è possibile acquistare il Blu-ray della saga di Stra Wars ad un prezzo molto vantaggioso! Approfittatene subito!</blockquote>
    </article>
  </body>
</html>