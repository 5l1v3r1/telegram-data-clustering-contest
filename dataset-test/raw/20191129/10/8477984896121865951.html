<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/hollywood/news/christopher-dennis-buried-in-supermans-dress-could-not-have-a-funeral-due-to-financial-constraints-126167969.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-29T10:59:06+00:00"/>
    <meta property="og:title" content="दुखद / सुपरमैन की ड्रेस में ही दफन होंने क्रिस्टोफर डैनिस, पैसों की तंगी के चलते नहीं हो सका था फ्यूनरल"/>
    <meta property="og:description" content="हॉलीवुड डेस्क. 25 सालों तक हॉलीवुड बुलेवॉर्ड में सुपरमैन बनकर लोगों का मनोरंजनकरने वाले क्रिस्टोफर डैनिस 52 साल की उम्र में दुनिया को अलविदा कह गए। | Christopher Dennis, who played Superman in the Hollywood boulevard for 25 years, left the world at the age of 52. According to sources, on November 2, his dead body was found in the trunk collecting clothes. It is being told that Hollywood Superman was struggling with terrible poverty and did not even have a home to live."/>
  </head>
  <body>
    <article>
      <h1>दुखद / सुपरमैन की ड्रेस में ही दफन होंने क्रिस्टोफर डैनिस, पैसों की तंगी के चलते नहीं हो सका था फ्यूनरल</h1>
      <address><time datetime="2019-11-29T10:59:06+00:00">29 Nov 2019, 10:59</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/29/q_1575024028.jpg"/>
      </figure>
      <h4>Dainik Bhaskar</h4>
      <p>Nov 29, 2019, 04:29 PM IST</p>
      <p><b>हॉलीवुड डेस्क.</b> 25 सालों तक हॉलीवुड बुलेवॉर्ड में सुपरमैन बनकर लोगों का मनोरंजन करने वाले क्रिस्टोफर डैनिस 52 साल की उम्र में दुनिया को अलविदा कह गए। सूत्रों के मुताबिक बीते 2 नवंबर को उनकी डेड बॉडी कपड़े इकट्ठे करने वाले ट्रंक में मिली। बताया जा रहा है कि हॉलीवुड सुपरमैन भयंकर गरीबी से जूझ रहे थे और उनके पास रहने के लिए घर भी नहीं था। गरीबी के चलते उनका फ्यूनरल भी नहीं किया जा सका था। हालांकि एक अज्ञात व्यक्ति उनके परिवार की मदद करने के लिए आगे आया है।</p>
      <p><b>कपड़ों के लिए कर रहे थे संघर्ष</b><br/>कुछ समय पहले क्रिस्टोफर की बॉडी कपड़े एकत्र करने वाले डब्बे में मिली थी। बताया जा रहा था कि वे सिर के बल बख्से में पड़े हुए थे और कपड़े लेने की कोशिश कर रहे थे। करीब 25 साल तक हॉलीवुड बुलेवॉर्ड में सुपरमैन की तरह रहने वाले क्रिस्टोफर टीवी के कई बड़े शोज में भी शिरकत कर चुके थे। उन्हें हॉलीवुड स्क्रीन के असली सुपरमैन क्रिस्टोफर रीव की तरह लगने के कारण भी पहचाना जाता था।</p>
      <p><b>सुपरमैन की ड्रैस में होना चाहते थे दफन</b><br/>बुलेवॉर्ड में स्पाईडर मैन बन कर घूमने वाले जैक्सन के अनुसार क्रिस एक ही व्यक्ति था जो हूबहू क्रिस्टोफर रीव्स की तरह लगता था। उन्होंने बताया कि लोग भी उसे बहुत प्यार करते थे। डैनिस के दोस्त और निर्देशक व्लाद कोजलोव के अनुसार वे हमेशा सुपरमैन की कॉस्ट्यूम पहनकर दफ्न होना चाहते थे। उनकी इच्छा थी कि आखिरी समय में सुपरमैन की ड्रेस पहनें। हालांकि परिवार गरीबी के कारण उनका अंतिम संस्कार भी नहीं कर सका है।</p>
      <p>बताया जा रहा है कि एक अज्ञात व्यक्ति डैनिस परिवार की मदद के लिए आगे आया है। बताया जा रहा है कि उसने क्रिस के फ्यूनरल का पूरा खर्च उठाने का फैसला किया है। इसी मदद की वजह से हॉलीवुड सुपरमैन अपने आखिरी वक्त में पसंदीदा ड्रैस पहन सकेंगे।</p>
    </article>
  </body>
</html>