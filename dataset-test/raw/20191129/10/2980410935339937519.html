<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://iz.com.ua/zaporoje/meshkantsyam-energodaru-rozpovili-de-ne-varto-pribirati-opale-listya?utm_source=t.me&amp;utm_campaign=tg_iz"/>
    <meta property="og:site_name" content="Индустриалка"/>
    <meta property="article:published_time" content="2019-11-29T10:44:49+00:00"/>
    <meta property="og:title" content="Мешканцям Енергодара розповіли, де не варто прибирати опале листя"/>
    <meta property="og:description" content="В Запорізькій області розповіли, де не варто прибирати опале листя. Перше на чому наголошують експерти – опале листя виконує захисну функцію."/>
  </head>
  <body>
    <article>
      <h1>Мешканцям Енергодара розповіли, де не варто прибирати опале листя</h1>
      <address><time datetime="2019-11-29T10:44:49+00:00">29 Nov 2019, 10:44</time> by <a rel="author">Индустриалка</a></address>
      <h3>В Запорізькій області розповіли в чому користь опалого листя</h3>
      <p>Ми прагнемо дотримуватися перфекціонізму, коли мова йде про порядок не тільки у нашій оселі, а й на вулицях рідного міста. Однак іноді забуваємо, що наші бажання та вимоги не завжди йдуть на користь оточуючому середовищу. Погодьтесь, у міських джунглях має залишатись трохи місця для природи, примхи якої нам не завжди до вподоби.</p>
      <p>Забаганки матінки-природи для містян у різні пори року стають наче «стихійним комунальним лихом» з яким потрібно боротися, причому – швидко та радикально. Влітку – знищується різнотрав’я при покосі, взимку комунальники посипають тротуари й дороги різними реагентами (частіше не природного походження). А восени, безумовно, «проблемою № 1» стає опале листя.</p>
      <p>Так, ми звикли, що листя прирівнювалось до сміття. Його роками збирали не лише з доріг та тротуарів, а й з газонів, де листя взагалі не шкодить, адже на відміну від поліетиленових пакетів, фільтрів цигарок, має природне походження й приносить користь.</p>
      <p>Керуюча компанія «Місто для людей Енергодар» вирішила все ж розібрати це питання з точки зору впливу на екологію.</p>
      <p>Перше на чому наголошують експерти – опале листя виконує захисну функцію. Шар листя створює так звану «теплову подушку», яка наче ковдра взимку для коріння дерев, трави та насіння. У цьому шарі створюється своя екосистема – зимують комахи, якими в свою чергу харчуються птахи. Знищуючи шар листя – руйнується ланцюг, у якому взаємодіє флора та фауна.</p>
      <p>Крім того, не варто забувати що листя – це природне добриво. Це органіка, яку дерева витягли з ґрунту й вона ж повинна повернутися в неї восени. Це природний процес у якому листя створює умови для розвитку мікрофлори і фауни. З одного боку, листя переробляється природним шляхом, з іншого — перешкоджає розвитку шкідливих для дерев організмів. Міські дерева дуже схильні до різних захворювань. Тому не часто зустрінеш здорове дерево. Тільки лише деякі можуть вижити в міському середовищі і досягати «дорослого» віку. А ось з природним добривом – шанси можуть збільшитись.</p>
      <p>Звісно, прибирання опалого листя з пішохідних доріжок, доріг, тротуарів біля багатоквартирних будинків має місце бути. Однак зазвичай прибирання листя проходить у більших масштабах: зелені зони очищаються до самого ґрунту, оголюючи його та трав’яний покрив.</p>
      <p>
        <i>Окрема проблема є й у міських приватних секторах. Протягом осені мешканці регулярно спалюють опале листя не замислюючись, що дим від згорілого листя та трави є небезпечним, адже містить ядовиті речовини, які рослини поглинають протягом літнього періоду. Такий дим сприяє виникненню таких захворювань як астма, алергія, а у найгіршому випадку — серцево-судинних, онкозахворювань. На території приватних секторів спалювання листя заборонено на офіційному рівні й за такі дії передбачено адміністративний штраф (згідно Адміністративного кодексу України – штраф від 170-1700 грн.).</i>
      </p>
      <p>То що ж робити? Якщо мова йде про приватні сектори – то тут можна застосовувати траншейне компостування. Після зими листя можна використовувати як добриво на городі чи садку. Якщо мова йде про місто – тут необхідний комплексний підхід. З одного боку на рівні влади має бути узгоджено, які саме території потребують прибирання (дороги, тротуари), а на яких листя варто залишити. Причому, як показує практика європейських країн, для зайвого листя створюються певні території для компостування, після чого його можна використати як добриво. Щодо листя на зелених зонах – його частіше залишають, щоб не нашкодити природним процесам.</p>
      <p>Так, поступово та з часом, змінюючи старі буденні звички, народжуються золоті правила, у яких панує лад для людини та користь для природи. В свою чергу, керуюча компанія «Місто для людей Енергодар» турбується не лише про комфорт у будинках, а про оточуюче середовище та природу.</p>
      <p>
        <b>Інформаційна довідка</b>
      </p>
      <p>“Місто для людей”- це перша керуюча компанія, котра була створена завдяки досвіду європейських країн по утриманню будинків та прибудинкової територій. Зараз MDL є лідером ринку ЖКХ послуг та присутня у 8 регіонах України. Компанія щодня обслуговує понад 200 000 клієнтів це більше 9 мільйонів квадратних метрів жилої площі. Більше про компанію та послуги тут <a href="https://mdl.com.ua/">https://mdl.com.ua</a></p>
      <p>Читайте также: <a href="http://iz.com.ua/zaporoje/iz-zaporozhskih-dvorov-vyivezli-sotni-tonn-opavshih-listev-foto">Из запорожских дворов вывезли сотни тонн опавших листьев — фото</a></p>
    </article>
  </body>
</html>