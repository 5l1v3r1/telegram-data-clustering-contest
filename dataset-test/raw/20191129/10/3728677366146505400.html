<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216226/Nienoord-wil-grootste-miniatuurspoorbaan-van-Europa"/>
    <meta property="og:site_name" content="RTV Noord"/>
    <meta property="article:published_time" content="2019-11-29T10:32:00+00:00"/>
    <meta property="og:title" content="Nienoord wil grootste miniatuurspoorbaan van Europa"/>
    <meta property="og:description" content="Familiepark Nienoord in Leek staat aan de vooravond van een aantal grote vernieuwingen. Zo wordt het bekende modelspoor uitgebreid en komt er een extra station bij de parkeerplaats."/>
  </head>
  <body>
    <article>
      <h1>Nienoord wil grootste miniatuurspoorbaan van Europa</h1>
      <address>
        <time datetime="2019-11-29T10:32:00+00:00">29 Nov 2019, 10:32</time>
      </address>
      <p>De huidige schaapskooi wordt een 'wildlifecenter' en ook daar komt een nieuw station.</p>
      <h3>Al bezig</h3>
      <p>'Bij de parkeerplaats wordt al enkele maanden gewerkt aan de uitbreiding van het spoor', vertelt Jasmijn Hollander van Nienoord. 'Bezoekers kunnen straks bij aankomst al gebruik maken van de trein richting het familiepark.'</p>
      <p>Verderop in het park worden de spoorbanen aan elkaar gekoppeld, waardoor het treinritje langer wordt.</p>
      <h3>Stoombeleving</h3>
      <p>'De stoomtrein is natuurlijk de kern van ons park', zegt Hollander. 'Een achtbaan zou hier niet passen en dus voeren we het bestaande thema verder door om nog meer stoombeleving te krijgen.'</p>
      <h3>Grootste miniatuurspoorbaan</h3>
      <p>'De grootste miniatuurspoorbaan van Europa ligt momenteel in Zwitserland en wij hopen dat die straks in Leek ligt', besluit Hollander.</p>
      <p>De werkzaamheden moeten klaar zijn in 2021.</p>
    </article>
  </body>
</html>