<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/poioi-shetizoyn-me-ton-liagka-tin-argoporimeni-premiera-kanaki-ston-skai"/>
    <meta property="og:site_name" content="The Pressroom"/>
    <meta property="article:published_time" content="2019-11-29T10:24:54+00:00"/>
    <meta property="og:title" content="Ποιοι σχετίζουν με τον Λιάγκα την αργοπορημένη πρεμιέρα Κανάκη στον ΣΚΑΙ;"/>
    <meta property="og:description" content="Το περυσινό παρασκήνιο της αποχώρησης Κανάκη μετά από 21 χρόνια από τον ΑΝΤ1 και η δυσαρέσκεια του παρουσιαστή για τον Γιώργο Λιάγκα (όσο ήταν και αυτός στο κανάλι του Αμαρουσίου)… Έρχεται ξανά στην επιφάνεια της τηλεοπτικής επικαιρότητας, με αφορμή την καθυστέρηση των επιτυχημένων “Αρβύλα” να ενταχθούν στο πρόγραμμα του ΣΚΑΙ! Δεδομένου ότι η εκπομπή του Κανάκη – αναμφίβολα, θα τόνωνε τα νούμερα, αφού ως γνωστόν συγκεντρώνει υψηλές τηλεθεάσεις, δηλαδή εξαιρετικά χρήσιμο για το κανάλι… Οι υπόνοιες εντείνονται ότι ενδεχομένως η καθυστέρηση έχει να κάνει με το γεγονός ότι ο ΣΚΑΙ και η διοίκηση του καναλιού έχει περιβάλλει με στοργή – όπως λέει η δημοσιογραφική «πιάτσα», τον Γιώργο Λιάγκα και τη μεσημεριανη εκπομπή του που κατάφερε να “ξυπνήσει” απο τον λήθαργο το ΕΣΡ!"/>
  </head>
  <body>
    <article>
      <h1>Ποιοι σχετίζουν με τον Λιάγκα την αργοπορημένη πρεμιέρα Κανάκη στον ΣΚΑΙ;</h1>
      <address>
        <time datetime="2019-11-29T10:24:54+00:00">29 Nov 2019, 10:24</time>
      </address>
      <p>
        <b>Το περυσινό παρασκήνιο της αποχώρησης <a href="https://www.thepressroom.gr/tags/antonis-kanakis">Κανάκη</a> μετά από 21 χρόνια από τον ΑΝΤ1 και η δυσαρέσκεια του παρουσιαστή για τον <a href="https://www.thepressroom.gr/tags/giorgos-liagkas">Γιώργο Λιάγκα</a> (όσο ήταν και αυτός στο κανάλι του Αμαρουσίου)… Έρχεται ξανά στην επιφάνεια της τηλεοπτικής επικαιρότητας, με αφορμή την καθυστέρηση των επιτυχημένων “Αρβύλα” να ενταχθούν στο πρόγραμμα του <a href="https://www.thepressroom.gr/tags/skai">ΣΚΑΙ</a>!</b>
      </p>
      <p>Δεδομένου ότι η εκπομπή του Κανάκη – αναμφίβολα, θα τόνωνε τα νούμερα, αφού ως γνωστόν συγκεντρώνει υψηλές τηλεθεάσεις, δηλαδή εξαιρετικά χρήσιμο για το κανάλι… Οι υπόνοιες εντείνονται ότι ενδεχομένως η καθυστέρηση έχει να κάνει με το γεγονός ότι ο ΣΚΑΙ και η διοίκηση του καναλιού έχει περιβάλλει με στοργή – όπως λέει η δημοσιογραφική «πιάτσα», τον Γιώργο Λιάγκα και τη μεσημεριανη εκπομπή του που κατάφερε να “ξυπνήσει” απο τον λήθαργο το ΕΣΡ!</p>
      <p>Είναι γνωστό και δεν έχει διαψευστεί ότι η ομάδα του «Ράδιο Αρβύλα» και ο Αντώνης Κανάκης αποχώρησαν ξαφνικά (πέρυσι μετά από δυο δεκαετίες) από τον ΑΝΤ1 με αφορμή ένα προσβλητικό σχόλιο του Λιάγκα (στην τότε βραδινή εκπομπή του). Συγκεκριμένα είχε πει για τον Αντώνη Κανάκη, «Το είπαμε ήρθε η ανάπτυξη» (εκείνη τη στιγμή στην οθόνη εμφανίζονται δυο φωτογραφίες του Κανάκη με εμφανείς τις αλλαγές στα μαλλιά του)… Και ο Λιάγκας συνεχίζει, «Όχι αυτή η ανάπτυξη, ρε παιδιά, αυτή είναι… τρίχες! Παρεμπιπτόντως, καλορίζικο Αντώνη, μια χαρά το αποτέλεσμα! Μαύρο πάνω, άσπρο κάτω. Δεν κρίνω» για να συμπληρώσει «Έβαψε μόνο τα πάνω, OK»!</p>
      <p>Εν κατακλείδι λοιπόν και μετά την ενσωμάτωση του Λιάγκα στο πρόγραμμα του ΣΚΑΙ και μάλιστα με δυο καθημερινές εκπομπές, δεν αποκλείουν ορισμένοι το γεγονός να έχει δυσαρεστήσει τον Αντώνη Κανάκη και να καθυστερεί την πρεμιέρα της επιτυχημένης εκπομπής του!</p>
      <p>
        <b>Πηγή: <a href="https://www.enimerosi24.gr/209215/%cf%80%ce%bf%ce%b9%ce%bf%ce%b9-%cf%83%cf%87%ce%b5%cf%84%ce%af%ce%b6%ce%bf%cf%85%ce%bd-%ce%bc%ce%b5-%cf%84%ce%bf%ce%bd-%ce%bb%ce%b9%ce%ac%ce%b3%ce%ba%ce%b1-%cf%84%ce%b7%ce%bd-%ce%b1%cf%81%ce%b3%ce%bf/">Enimerosi24</a></b>
      </p>
    </article>
  </body>
</html>