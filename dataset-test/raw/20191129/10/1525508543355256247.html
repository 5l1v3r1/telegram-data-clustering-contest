<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783856/%D8%AC%D9%84%D9%88%DB%8C-%D8%B3%D9%88%D8%A1-%D8%A7%D8%B3%D8%AA%D9%81%D8%A7%D8%AF%D9%87-%D8%AF%D8%B4%D9%85%D9%86-%DA%AF%D8%B1%D9%81%D8%AA%D9%87-%D8%B4%D9%88%D8%AF-%D9%85%D9%88%D8%AC-%D8%B3%D9%88%D8%A7%D8%B1%DB%8C-%D8%A8%D8%B1%D8%AE%DB%8C-%D8%A8%D8%B1-%D8%A7%D8%B9%D8%AA%D8%B1%D8%A7%D8%B6%D8%A7%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T10:49:00+00:00"/>
    <meta property="og:title" content="نماینده ولی‌فقیه در استان سمنان: جلوی سوء استفاده دشمن گرفته شود/ موج‌سواری برخی بر اعتراضات"/>
    <meta property="og:description" content="سمنان - نماینده ولی‌فقیه در استان سمنان بابیان اینکه مردم در تنگنا هستند و اعتراض به گرانی بنزین حق آن‌ها است، گفت: باید جلوی سوء استفاده دشمن از موج‌سواری بر اعتراضات گرفته شود."/>
  </head>
  <body>
    <article>
      <h1>نماینده ولی‌فقیه در استان سمنان: جلوی سوء استفاده دشمن گرفته شود/ موج‌سواری برخی بر اعتراضات</h1>
      <address>
        <time datetime="2019-11-29T10:49:00+00:00">29 Nov 2019, 10:49</time>
      </address>
      <p>به گزارش خبرنگار مهر، آیت‌الله سید محمد شاهچراغی ظهر آدینه در خطبه‌های نماز جمعه این هفته سمنان به میزبانی مصلای امام (ره) بابیان اینکه مردم در تنگناهای اقتصادی و مشکلات بسیاری هستند و اعتراض به گرانی بنزین حق آن‌ها است، ابراز داشت: البته باید مراقب بود تا دشمن از این موضوع به نفع خود بهره‌برداری نکند لذا می‌بایست جلوی سوء استفاده دشمن از موج‌سواری بر اعتراضات گرفته شود.</p>
      <p>وی بابیان اینکه عده‌ای با قصد سقوط نظام اعتراضات را به اغتشاش کشاندند، افزود: ملت با بصیرت و آگاه ایران اثبات کردند علیرغم همه مشکلات پای انقلاب و ارزش‌های خود ایستاده و این‌گونه توطئه‌ها را خنثی می‌کنند لذا راهپیمایی که این هفته برگزار شد دشمن را از رسیدم به اهداف خود ناامید کرد.</p>
      <p>امام‌جمعه سمنان بابیان اینکه ثبت‌نام انتخابات مجلس آذرماه امسال آغاز می‌شود، ابراز داشت: گزینش افراد کارآمد و لایق می‌تواند به پیشبرد اهداف انقلاب کمک کند لذا در برابر دشمنی که هیچ زمان از مکر او در امان نبودیم باید مجلس و افراد مقاوم حضور مؤثر داشته باشند.</p>
      <p>آیت‌الله شاهچراغی بابیان اینکه افراد فاسد راهی به درون مجلس ندارند، تصریح کرد: شورای نگهبان در برابر انتخاب افراد باید محکم عمل کند و نمایندگانی را گزینش کنند که مدرس‌وار در مقابل دشمن ایستاده و عملکرد جهادی داشته باشند و مردم نیز به افرادی که اصلح‌تر هستند رأی انتخاب دهند.</p>
      <p>وی به حمله کنسولگری ایران در عراق اشاره کرد و افزود: دشمن بداند که با این اقدامات به‌جایی نخواهد رسید دو کشور ایران و عراق ملتی برادر و دوست هستند و نمی‌توانند با این اقدامات شکاف و اختلافی بین مسلمانان ایجاد کنند.</p>
    </article>
  </body>
</html>