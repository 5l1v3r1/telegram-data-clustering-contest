<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/ikinci-istifa-dalgasi-belediyeleri-vuracak/927931"/>
    <meta property="og:site_name" content="medya faresi"/>
    <meta property="article:published_time" content="2019-11-29T10:06:00+00:00"/>
    <meta property="og:title" content="İkinci istifa dalgası belediyeleri vuracak…"/>
    <meta property="og:description" content="Abdullah Gül’ün desteklediği Ahmet Davutoğlu ve Ali Babacan’ın kuracağı yeni partilerin ardından yüzlerce AKP’li Meclis üyesinin istifa edeceği iddia edildi. İstifaların ardından AKP birçok belediyede azınlığa düşme tehlikesiyle karşı karşıya."/>
  </head>
  <body>
    <article>
      <h1>İkinci istifa dalgası belediyeleri vuracak…</h1>
      <h2>Abdullah Gül’ün desteklediği Ahmet Davutoğlu ve Ali Babacan’ın kuracağı yeni partilerin ardından yüzlerce AKP’li Meclis üyesinin istifa edeceği iddia edildi. İstifaların ardından AKP birçok belediyede azınlığa düşme tehlikesiyle karşı karşıya.</h2>
      <address>
        <time datetime="2019-11-29T10:06:00+00:00">29 Nov 2019, 10:06</time>
      </address>
      <p>Yeniçağ’ın haberine göre;AKP’li Cumhurbaşkanı Erdoğan, partisinin kurulduğu tarihten bu yana en zor dönemini yaşıyor.</p>
      <p>AKP İstanbul Milletvekili Mustafa Yeneroğlu’nun istifası kamuoyunda büyük ses getirirken; birçok mevcut il başkanı, eski il başkanları, eski milletvekilleri ve partiye uzun yıllar hizmet etmiş, senelerce Erdoğan’ın yanında yer almış isimler de partinin kuruluş ilkelerinden uzaklaştığını gerekçe göstererek istifasını verdi.</p>
      <p>
        <b>BÜYÜK İSTİFA DALGASI ARALIK AYINDA</b>
      </p>
      <p>Kulislerde yer alan bilgilere göre istifalar aralık ayında büyük ivme kazanacak. Eski Başbakan Ahmet Davutoğlu ve Ekonomi eski Bakanı Ali Babacan’a yakın kaynaklar, partilerin resmi ilanının ardından yüzlerce AKP’li Belediye Meclis üyesinin istifa edeceğini açıkladı.</p>
      <p>
        <b>AKP, BELEDİYE MECLİSLERİNDE AZINLIĞA DÜŞEBİLİR</b>
      </p>
      <p>Yeni partilerin kurulmasıyla gelecek istifaların ardından, AKP kazanmış olduğu bazı belediyelerde meclis üyesi sayısında azınlığa düşebilir.Bu da belediye nezdinde alınacak kararlarda iktidar partisi için sorun teşkil edebilir.</p>
      <p>
        <b>ERDOĞAN SIK SIK TOPLANTI YAPIYOR</b>
      </p>
      <p>Bu sorunların önüne geçmek isteyen AKP’li Cumhurbaşkanı Erdoğan’ın bir hayli tedirgin olduğu, kurmaylarıyla sık sık toplantı yaparak parti içerisindeki istifaların önünün alınması için talimat verdiği öğrenildi.</p>
      <p>Erdoğan’ın ayrıca, AKP’li milletvekilleri ile tek tek görüşerek kötüye giden anket sonuçlarını hatırlattığı ve Meclis’te daha faal siyaset yapılmasını istediği ifade edildi.</p>
    </article>
  </body>
</html>