<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/lorenzo-pellegrini-trafiony-przedmiotem-w-meczu-istanbul-basaksehir-as-roma-liga-europy-2019-2020,989211.html"/>
    <meta property="og:site_name" content="TVN24"/>
    <meta property="article:published_time" content="2019-11-29T10:35:00+00:00"/>
    <meta property="og:title" content="Krew na boisku. Piłkarz trafiony z trybun w głowę"/>
    <meta property="og:description" content="Skandal w meczu Ligi Europy. W trakcie czwartkowego spotkania Istanbul Basaksehir - AS Roma piłkarz gości Lorenzo Pellegrini został trafiony w głowę przedmiotem rzuconym z trybun. Na szczęście włos..."/>
  </head>
  <body>
    <article>
      <h1>Krew na boisku. Piłkarz trafiony z trybun w głowę</h1>
      <address>
        <time datetime="2019-11-29T10:35:00+00:00">29 Nov 2019, 10:35</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/98f76a78-7ac5-47df-95be-6f2bae894155.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/24e177f1-1643-4462-8653-52d9b8c718a0-480p.mp4"/>
          <figcaption>Istanbul Basaksehir - AS Roma</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ce23cec3-4dfe-4b32-810d-6d80f238d29a-480p.mp4"/>
          <figcaption>Roma grała z Borussią Moenchengladbach w Lidze Europy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7385db9a3f11415bc0e9e2625fae3734/be8debb8-7b0f-4183-b986-7aa28066a2f9-480p.mp4"/>
          <figcaption>Edin Dżeko - snajper uniwersalny</figcaption>
        </figure>
        <figcaption>Roma wygrała w Stambule Foto: PAP/EPA | Video: PAP/EPA</figcaption>
      </slideshow>
      <h3>Skandal w meczu Ligi Europy. W trakcie czwartkowego spotkania Istanbul Basaksehir - AS Roma piłkarz gości Lorenzo Pellegrini został trafiony w głowę przedmiotem rzuconym z trybun. Na szczęście włoski pomocnik był w stanie kontynuować grę.</h3>
      <p>Była 53. minuta, gdy Pellegrini szykował się do wykonania rzutu rożnego. Nagle w jego kierunku, niczym pocisk, poleciał niewielki przedmiot, prawdopodobnie moneta. Została ona rzucona z trybun przez jednego z miejscowych kibiców i trafiła w głowę Włocha.</p>
      <h3>Pellegrini wrócił na boisko</h3>
      <p>Na twarzy 23-latka pojawiła się krew. Poszkodowanym piłkarzem zajęły się służby medyczne. Sędzia, Rumun Ovidiu Hategan, przerwał na chwilę mecz.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/43dd09b8-acf6-4e92-906c-3112ddf174ed.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Krew na twarzy Pellegriniego<cite>Źródło: PAP/EPA</cite></figcaption>
      </figure>
      <p>Pellegrini z obandażowaną głową wrócił na boisko. Został zmieniony dopiero w 71. minucie. <br/><br/>Roma zwyciężyła w Stambule 3:0 po golach Jordana Veretouta, Justina Kluiverta i Edina Dżeko. Pellegrini asystował przy dwóch ostatnich trafieniach.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/1639a199-ab32-418a-9eff-dee6994a6e33.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Piłkarz Romy mógł kontynuować grę<cite>Źródło: PAP/EPA</cite></figcaption>
      </figure>
      <p>Rzymska drużyna z ośmioma punktami zajmuje drugie miejsce w grupie J. Liderem jest Borussia Moenchengladbach (również 8 pkt), trzecia pozycja należy do zespołu Istanbul Basaksehir (7 pkt). Szanse na awans do 1/16 finału stracił Wolfsberger (4 pkt).</p>
      <p><b>Wyniki spotkań 5. kolejki Ligi Europy<br/>Grupa A </b><br/>Sevilla - Karabach Agdam 2:0<br/>F91 Dudelange - APOEL Nikozja 0:2<br/><b>Grupa B </b><br/>Malmoe FF - Dynamo Kijów 4:3<br/>FC Lugano - FC Kopenhaga 0:1<br/><b>Grupa C </b><br/>FK Krasnodar - FC Basel 1:0<br/>Trabzonspor - Getafe 0:1 <br/><b>Grupa D </b><br/>Sporting CF - PSV Eindhoven 4:0<br/>Rosenborg Trondheim - LASK Linz 1:2<br/><b>Grupa E </b><br/>Lazio Rzym - CFR Cluj 1:0<br/>Celtic Glasgow - Stade Rennes 3:1<br/><b>Grupa F </b><br/>Arsenal FC - Eintracht Frankfurt 1:2<br/>Vitoria Guimaraes - Standard Liege 1:1<br/><b>Grupa G </b><br/>Young Boys Berno - FC Porto 1:2<br/>Feyenoord Rotterdam - Rangers FC 2:2<br/><b>Grupa H</b><br/>CSKA Moskwa - Łudogorec Razgrad 1:1<br/>Ferencvaros - Espanyol 2:2<br/><b>Grupa I</b><br/>Saint-Etienne - KAA Gent 0:0<br/>FK Ołeksandrija - VfL Wolfsburg 0:1<br/><b>Grupa J </b><br/>Istanbul Basaksehir - AS Roma 0:3<br/>Wolfsberger AC - Borussia Moenchengladbach 0:1<br/><b>Grupa K</b><br/>Besiktas Stambuł - Slovan Bratysława 2:1<br/>SC Braga - Wolverhampton 3:3<br/><b>Grupa L </b><br/>FK Astana - Manchester United 2:1<br/>AZ Alkmaar - Partizan Belgrad 2:2</p>
      <p>Autor: kz / Źródło: eurosport.pl</p>
    </article>
  </body>
</html>