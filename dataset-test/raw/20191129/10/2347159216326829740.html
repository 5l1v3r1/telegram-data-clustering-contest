<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/jaki-dreamhack-open-winter-taki-caly-rok/"/>
    <meta property="og:site_name" content="IzakTV"/>
    <meta property="article:published_time" content="2019-11-29T10:18:35+00:00"/>
    <meta property="og:title" content="Jaki DreamHack Open Winter, taki cały rok!"/>
    <meta property="og:description" content="Już dziś rozpoczną się zmagania w szwedzkiej mieścinie Jönköping. Zawodnicy z całego świata zlecieli się, aby powalczyć o tytuł mistrza DreamHack Open Winter. Poza standardową stawką, czyli 50 000$ za zwycięstwo, jest też ta, w którą wierzą przesądni- triumfator tego turnieju w następnym roku zawsze osiągał minimum finał Majora. Ciężko jednak wierzyć w spełnienie tej […]"/>
  </head>
  <body>
    <article>
      <h1>Jaki DreamHack Open Winter, taki cały rok!</h1>
      <address><time datetime="2019-11-29T10:18:35+00:00">29 Nov 2019, 10:18</time> by <a rel="author" href="https://izaktv.pl/author/kamilk/" target="_blank">Kamil Kowala</a></address>
      <h4>
        <b>Już dziś rozpoczną się zmagania w szwedzkiej mieścinie Jönköping. Zawodnicy z całego świata zlecieli się, aby powalczyć o tytuł mistrza <a href="https://izaktv.pl/tag/dreamhack-open-winter">DreamHack Open Winter</a>. Poza standardową stawką, czyli 50 000$ za zwycięstwo, jest też ta, w którą wierzą przesądni- triumfator tego turnieju w następnym roku zawsze osiągał minimum finał Majora.</b>
      </h4>
      <p>Ciężko jednak wierzyć w spełnienie tej tendencji przy tegorocznej stawce. Co prawda nikt nie spodziewał się sukcesów Gambit, czy <b>ENCE</b> w poprzednich latach, ale teraz sytuacja wydaje się być jeszcze gorsza. Głównym faworytem do triumfu było <b>100 Thieves,</b> które jednak odpuściło swój udział. Tym samym wśród najlepszych na placu boju pozostali <b>FURIA, CR4ZY</b> czy <b>Heroic.</b> Lista uczestników nie jest zbyt imponująco i trudno upatrywać w którejkolwiek z tych ekip potencjalnego finalistę Majora w nadchodzącym roku.</p>
      <p>Najciekawiej ze spotkań otwierających zawody zapowiadają się te pomiędzy <b>GODSENT</b> oraz <b>CR4ZY</b> i <b>Tricked</b> z <b>forZe.</b> Należy jednak nadmienić, że Duńczycy mierzyli się z Rosjanami na siedmiu mapach i żadnej nie udało im się zwyciężyć. Nie jest to dla nich najlepszy prognostyk, aczkolwiek statystyki to tylko statystyki, a wszystko od zera rozpocznie się na serwerze. Nieco łatwiejsze zadanie czeka Caspera <b>“cadiaNa“</b> Møllera i spółkę- ci staną naprzeciw <b>SJ,</b> tak więc droga do starcia wygranych wydaje się dla nich zdecydowanie prostsza.</p>
      <p>Harmonogram dzisiejszych pojedynków na <b>DreamHack Open Winter</b>:</p>
      <ul>
        <li>FURIA vs Marsalk – 12:00</li>
        <li>Heroic vs SJ – 13:30</li>
        <li>forZe vs Tricked – 15:00</li>
        <li>CR4ZY vs GODSENT – 16:30</li>
        <li>Mecz wygranych grupy A – 18:00</li>
        <li>Mecz wygranych grupy B – 19:30</li>
      </ul>
      <p>Wszystkie powyższe starcia odbędą się w formacie BO1. Anglojęzyczną transmisję z nich można będzie śledzić na oficjalnym <a href="https://www.twitch.tv/dreamhackcs">kanale DreamHacka</a>.</p>
    </article>
  </body>
</html>