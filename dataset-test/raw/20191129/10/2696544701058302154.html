<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191129_gary_rhodes_sef_fejserules_gyasz"/>
    <meta property="og:site_name" content="HVG.hu"/>
    <meta property="article:published_time" content="2019-11-29T10:04:00+00:00"/>
    <meta property="og:title" content="Fejsérülésébe halt be a brit sztárséf"/>
    <meta property="og:description" content="Fejsérülés következtében kialakult agyi hematóma okozta Gary Rhodes váratlan halálát."/>
  </head>
  <body>
    <article>
      <h1>Fejsérülésébe halt be a brit sztárséf</h1>
      <address><time datetime="2019-11-29T10:04:00+00:00">29 Nov 2019, 10:04</time> by <a rel="author">MTI</a></address>
      <p>
        <b>Fejsérülés következtében kialakult agyi hematóma okozta Gary Rhodes váratlan halálát.</b>
      </p>
      <p>A Rhodes halálával kapcsolatos találgatásoknak véget vetve hozzátartozói a London Evening Standard című lapban jelentettek meg egy közleményt a történtekről.</p>
      <p>Azt írták, az 59 éves séf, aki Dubajban forgatott egy tévéműsort, jókedvűen tért haza munka után, és csöndesen töltötte az estét feleségével, Jennie-vel. "Vacsora után Gary összeesett a lakásukban, és bár azonnal kórházba vitték, már nem sikerült megmenteni az életét, koponyaűri vérzés következtében elhunyt" – írta a család.</p>
      <p>Rhodesnak két étterme volt Dubajban, számos népszerű főzőműsorban, egyebek mellett a MasterChef és a Hell's Kitchen című programokban szerepelt, és saját sorozata is ment Rhodes Around Britain címmel.</p>
      <p>Gordon Ramsay szerdán a Twitteren rótta le tiszteletét kollégája előtt. Mint írta: "Fantasztikus séfet vesztettünk el ma Gary Rhodesszal. Egyike volt azoknak a szakácsoknak, aki a brit konyhát elhelyezték a térképen".</p>
      <figure>
        <iframe data-src="https://twitter.com/GordonRamsay/status/1199624582212268033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Gary csodálatos séf volt és a brit konyha elképesztő nagykövete, aki fiatal szakács koromban nagy hatással volt rám. Elegánsan és szórakoztatóan gondolta újra a brit konyhát" – búcsúzott az Instagramon Jamie Oliver.</p>
      <related>
        <a href="https://hvg.hu/360/201941_vecchi_amici_gerendai_pizzasutoje"/>
        <a href="https://hvg.hu/elet/20191110_Elkepeszto_aron_kelt_el_Anthony_Bourdain_sztarsef_kedvenc_konyhakese"/>
      </related>
    </article>
  </body>
</html>