<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tv/adrian-morgan-celentano.html"/>
    <meta property="og:site_name" content="Today"/>
    <meta property="article:published_time" content="2019-11-29T10:31:00+00:00"/>
    <meta property="og:title" content="Morgan elogia Celentano, si commuove per il padre e lancia la frecciatina alla Rai"/>
    <meta property="og:description" content="Il cantautore è stato ospite di 'Adrian' nella quarta puntata dello show di Canale 5"/>
  </head>
  <body>
    <article>
      <h1>Morgan elogia Celentano, si commuove per il padre e lancia la frecciatina alla Rai</h1>
      <h2>Il cantautore è stato ospite di 'Adrian' nella quarta puntata dello show di Canale 5</h2>
      <address><time datetime="2019-11-29T10:31:00+00:00">29 Nov 2019, 10:31</time> by <a rel="author">Redazione</a></address>
      <p><b>Morgan</b> è tornato in tv, in prima serata su Canale 5, ospite di <b>Adriano Celentano</b> nella quarta puntata di <b>Adrian</b> <a href="http://www.today.it/media/tv/celentano-ilaria-cucchi-dedica-adrian.html">in onda giovedì 28 novembre 2019.</a> L’ex leader dei Bluvertigo ha spaziato tra musica, carriera e vita privata, ha elogiato il protagonista dello show (“Pensavo tu fossi un sogno, cioè, sei anche un sogno... Io sono nulla di fronte alla tua enorme carriera”) e con lui ha duettato e discusso anche di <b>Rai </b>a cui è arrivata qualche frecciatina…</p>
      <h3>Morgan si commuove ricordando il padre morto suicida</h3>
      <p>Dopo aver duettato con <b>Celentano</b> nel brano ‘Un bimbo sul leone’, Morgan si è esibito in uno storico brano dell’artista, ‘Conto su di te’, per ricordare il <b>padre morto suicida </b><a href="http://www.today.it/media/morgan-intervista-maurizio-costanzo-suicidio-padre.html">quando lui aveva solo 16 anni. </a>“Mio padre un giorno mi chiama e mi fa sentire una canzone di Celentano, la storia di un padre che dice a un figlio ‘<b>Conto su di te’.</b> Questa cosa mi spaventò perché era un messaggio preciso. Non mi ha detto cosa aveva intenzione di fare, ma me l'ha detto con una canzone”, ha raccontato commosso: “Non so se ce la farò a cantarla tutta, forse non arrivo al ritornello. Non è solo il fiato, è il cuore”.</p>
      <h3>Adrian, la frecciatina di Morgan alla Rai</h3>
      <p>Morgan e Adriano Celentano hanno poi discusso di <b>Rai </b>quando l’ospite ha definito l’artista “<b>uno smontatore</b>. Lui smonta la macchina dello spettacolo perché fa entrare la verità”. E’ stato allora che il Molleggiato ha tirato in ballo la<b> Rai:</b> “Fino a quando ci saranno i politici a comandare la tv si smonterà da sola”, la sua affermazione, a cui è seguito Morgan: “Quello che dovresti fare tu non lo sto facendo io,<b> lo sta facendo Gigi D'Alessio!</b> Che è bravo, sì. Ma tu sei più bravo!”. Il riferimento è, evidentemente, a ‘<b>Vent'anni che siamo italiani’</b>, in onda dal 29 novembre su Rai1 e condotto da D'Alessio e Vanessa Incontrada.</p>
      <p>Sui social sono stati tanti i commenti pubblicati durante il momento che ha visto insieme i due cantanti, molto apprezzati come coppia televisiva sia dal punto di vista musicale che artistico.</p>
      <figure>
        <iframe data-src="https://twitter.com/salvyx88/status/1200176759443992576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DianaGiacometti/status/1200164612957777926?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/marcy59637873/status/1200163374249758722?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/michelafini78/status/1200167517244854273?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>