<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/klopp-en-guardiola-in-hall-of-fame/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-29T10:02:36+00:00"/>
    <meta property="og:title" content="Klopp en Guardiola in Hall of Fame"/>
    <meta property="og:description" content="Jürgen Klopp en Pep Guardiola hebben een plek gekregen in de Hall of Fame van de Engelse trainersvakbond LMA. Tijdens een ceremonie ontvingen de managers van respectievelijk Liverpool en Manchester City de bijbehorende zilveren schaal. &quot;Sinds hun komst naar Engeland hebben ze twee van de beste teams uit de Premier League-geschiedenis gebouwd&quot;, zei voorzitter Howard Wilkinson. &quot;Ze hebben beiden een ongelofelijke drive, toewijding en zin voor vernieuwing laten zien.&quot;"/>
  </head>
  <body>
    <article>
      <h1>Klopp en Guardiola in Hall of Fame</h1>
      <address>
        <time datetime="2019-11-29T10:02:36+00:00">29 Nov 2019, 10:02</time>
      </address>
      <p>Jürgen Klopp en Pep Guardiola hebben een plek gekregen in de Hall of Fame van de Engelse trainersvakbond LMA. Tijdens een ceremonie ontvingen de managers van respectievelijk Liverpool en Manchester City de bijbehorende zilveren schaal. “Sinds hun komst naar Engeland hebben ze twee van de beste teams uit de Premier League-geschiedenis gebouwd”, zei voorzitter Howard Wilkinson. “Ze hebben beiden een ongelofelijke drive, toewijding en zin voor vernieuwing laten zien.”</p>
      <p>Klopp en Guardiola kregen hun trofee uit handen de Engelse bondscoach Gareth Southgate, tevens voorzitter van de LMA. “Het is een ongelooflijke eer om hier deel van uit te maken”, zei Guardiola, die met City de afgelopen twee seizoenen kampioen van Engeland werd. De Spanjaard werkt sinds 2016 bij de lichtblauwe brigade uit Manchester. “Het is heel speciaal om bij deze geweldige groep managers gerekend te worden”, aldus Klopp, die Liverpool dit jaar naar de eindzege in de Champions League leidde. De Duitser heeft sinds 2015 de leiding bij de ‘Reds’.</p>
      <p>In de Hall of Fame staan de namen van illustere trainers als Sir Matt Busby, Bob Paisley, Fabio Capello, Brian Clough, Kenny Dalglish, Steve McClaren, Sir Alex Ferguson, José Mourinho en Arsène Wenger.</p>
      <p>BUZZS</p>
    </article>
  </body>
</html>