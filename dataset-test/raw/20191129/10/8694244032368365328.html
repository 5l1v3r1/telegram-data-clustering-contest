<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/269008/doi-pietoni-din-radauti-si-crucea-au-fost-accidentati-de-soferi-imprudenti-in-doua-cazuri-separate-ce-au-avut-loc-in-aceeasi-zi"/>
    <meta property="og:site_name" content="NewsBucovina"/>
    <meta property="article:published_time" content="2019-11-29T10:36:50+00:00"/>
    <meta property="og:title" content="Doi pietoni, din Rădăuți și Crucea, au fost accidentați de șoferi imprudenți în două cazuri separate ce au avut loc în aceeași zi"/>
    <meta property="og:description" content="În cursul zilei de joi, 28 noiembrie, au avut loc două evenimente rutiere cu implicarea pietonilor. Unul dintre ele s-a petrecut în comuna suceveană Crucea. În jurul orei 09:50, în timp ce conducea autoturismul într-o curbă pe DN 17B din localitatea menționată, un bărbat de 68 de ani din județul Bistrița Năsăud, nu a adaptat …"/>
  </head>
  <body>
    <article>
      <h1>Doi pietoni, din Rădăuți și Crucea, au fost accidentați de șoferi imprudenți în două cazuri separate ce au avut loc în aceeași zi</h1>
      <address>
        <time datetime="2019-11-29T10:36:50+00:00">29 Nov 2019, 10:36</time>
      </address>
      <p>În cursul zilei de joi, 28 noiembrie, au avut loc două evenimente rutiere cu implicarea pietonilor.</p>
      <p>Unul dintre ele s-a petrecut în comuna suceveană Crucea. În jurul orei 09:50, în timp ce conducea autoturismul într-o curbă pe DN 17B din localitatea menționată, un bărbat de 68 de ani din județul Bistrița Năsăud, nu a adaptat viteza la condițiile de drum, a pierdut controlul asupra direcției de mers și a accidentat grav o localnică de 55 de ani care circula în calitate de pieton pe partea stânga a drumului.</p>
      <figure>
        <img src="https://www.newsbucovina.ro/wp-content/uploads/2019/03/viteza-femeie-trecere-pietoni.jpg"/>
      </figure>
      <p>Femeia a fost transportată cu ambulanța la spital pentru acordarea de îngrijiri medicale.</p>
      <p>Conducătorul auto a fost testat de polițiști cu aparatul etilotest, rezultatul fiind negativ, după care, la spital, i s-au recoltat probe biologice în vederea stabilirii alcoolemiei.</p>
      <p>Un alt caz a avut loc două ore mai devreme, în municipiul Rădăuți.</p>
      <p>Astfel, un șofer de 63 de ani din orașul Milișăuți, a acroșat cu oglinda și accidentat ușor un adolescent de 15 ani din localitate, angajat în traversarea regulamentară a str. Putnei pe trecerea pentru pietoni semnalizată cu indicator și marcaj.</p>
      <p>Tânărul a fost transportată cu ambulanța la spital pentru acordarea de îngrijiri medicale.</p>
      <p>Conducătorul auto a fost testat de polițiști cu aparatul etilotest, rezultatul fiind negativ, după care, la spital, i s-au recoltat probe biologice în vederea stabilirii alcoolemiei.</p>
      <p>În ambele cazuri s-au întocmit dosare penale, ce vor fi soluționate procedural.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/269061/adolescenta-din-campulung-moldovenesc-ranita-grav-dupa-ce-masina-in-care-se-afla-a-ajuns-intr-un-sant"/>
        <a href="https://www.newsbucovina.ro/social/269059/fata-de-12-ani-din-campulung-moldovenesc-ranita-grav-de-o-soferita-din-sadova-care-a-trecut-pe-culoarea-rosie-a-semaforului"/>
        <a href="https://www.newsbucovina.ro/social/269019/primarul-municipiului-falticeni-gheorghe-catalin-coman-a-semnat-contractul-pentru-reabilitarea-si-modernizarea-scolii-gimnaziale-ion-irimescu"/>
      </related>
    </article>
  </body>
</html>