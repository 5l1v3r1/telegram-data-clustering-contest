<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/8/404/Artykul/2412726,Gaba-Kulka-plyta-Hat-Rabbit-stala-sie-mniej-drapiezna"/>
    <meta property="og:site_name" content="Polskie Radio"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Gaba Kulka: płyta &quot;Hat, Rabbit&quot; stała się mniej drapieżna"/>
    <meta property="og:description" content="- Dziewięć na dziesięć osób być może nie dostrzeże tych różnic, ale dla mnie są one fundamentalne - piosenkarka opowiadała w Dwójce o odświeżonym brzmieniu swojego albumu sprzed dziesięciu lat."/>
  </head>
  <body>
    <article>
      <h1>Gaba Kulka: płyta "Hat, Rabbit" stała się mniej drapieżna</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <p>
        <b>- Dziewięć na dziesięć osób być może nie dostrzeże tych różnic, ale dla mnie są one fundamentalne - piosenkarka opowiadała w Dwójce o odświeżonym brzmieniu swojego albumu sprzed dziesięciu lat.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/55e40600-0825-4c53-b692-758a41705447.mp3"/>
          </figure>
          <p>Gaba Kulka o płycie "Hat, Rabbit" (Poranek Dwójki)</p>
        </li>
      </ul>
      <p>Gaba Kulka wspominała w "Poranku Dwójki", że płyta "Hat, Rabbit" była dla niej przełomem w karierze i pozwoliła jej dotrzeć do wielu nowych słuchaczy. Przy okazji 10. rocznicy wydania krążka, artystka postanowiła wydać go na winylu w nowym brzmieniu. - Dźwięki musiały zostać dostosowane do formatu winylowego, więc wykorzystaliśmy sytuację i zmieniliśmy nieco finalny kształt płyty. Z perspektywy czasu mój gust dotyczący dźwięku i częstotliwości się zmienił więc z ulgą poprosiłam Marcina Borsa o nowy mastering.</p>
      <p>Kompozytorka dodała, że pierwotnie mastering był robiony w Nowym Jorku i nie do końca miała możliwość wprowadzenia ewentualnych poprawek. - Ten master sprzed 10 lat był "radiowy" i wyskakiwał trochę bardziej na słuchacza, chwytał go mocno za ramiona i potrząsał. Teraz nosi tweed, siada obok ciebie i częstuje filiżanką herbaty, jest mniej drapieżny.</p>
      <p>Album "Hat, Rabbit" był nagrywany w radiowym studiu S4. Gaba Kulka wspominała w audycji szaloną sesję nagraniową, podczas której muzyka została zarejestrowana w ciągu dwóch dni! Artystka mówiła też o różnicach między aranżem płytowym i koncertowym.</p>
      <p>
        <b>***</b>
      </p>
      <p><b>Tytuł audycji:</b> <a href="https://www.polskieradio.pl/8/404">Poranek Dwójki</a> </p>
      <p>
        <b>Prowadził: </b>
        <a href="https://www.polskieradio.pl/Tomasz-Obertyn/Tag173224">Tomasz Obertyn</a>
      </p>
      <p><b>Gość:</b> Gaba Kulka (piosenkarka, kompozytorka)</p>
      <p><b>Data emisji: </b>29.11.2019</p>
      <p><b>Godzina emisji:</b> 7.00</p>
      <p>bch</p>
      <related>
        <a href="https://www.polskieradio.pl/8/404/Artykul/2405457,Amazing-Grace-Aretha-Franklin-Wielki-powrot-krolowej-soulu"/>
      </related>
      <related>
        <a href="https://www.polskieradio.pl/8/404/Artykul/2408383,Jazz-i-metafizyka-Piotr-Orzechowski-o-premierze-plyty-Dziady"/>
      </related>
    </article>
  </body>
</html>