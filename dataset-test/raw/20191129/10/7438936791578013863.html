<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Praha-2-ziskala-titul-Mesto-pro-byznys-desetileti-605157"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-29T10:51:00+00:00"/>
    <meta property="og:title" content="Praha 2 získala titul Město pro byznys desetiletí"/>
    <meta property="og:description" content="Srovnávací výzkum agentury Datank ukázal, že Praha 2 letech je nejlepším místem pro podnikatele v metropoli za posledních deset let. Za tuto dobu titul Město pro byznys získala městská část již třikrát, jedenkrát získala stříbro a jedenkrát bronz. Dnešní titul Město pro byznys desetiletí je tak oceněním mnohaleté a usilovné práce celého úřadu."/>
  </head>
  <body>
    <article>
      <h1>Praha 2 získala titul Město pro byznys desetiletí</h1>
      <address>
        <time datetime="2019-11-29T10:51:00+00:00">29 Nov 2019, 10:51</time>
      </address>
      <p>
        <b>Srovnávací výzkum agentury Datank ukázal, že Praha 2 letech je nejlepším místem pro podnikatele v metropoli za posledních deset let. Za tuto dobu titul Město pro byznys získala městská část již třikrát, jedenkrát získala stříbro a jedenkrát bronz. Dnešní titul Město pro byznys desetiletí je tak oceněním mnohaleté a usilovné práce celého úřadu.</b>
      </p>
      <p>Diplom s titulem Město pro byznys desetiletí převzal ve čtvrtek 28. listopadu 2019 v Praze 7 na Letné, v prostorách klubu MAM, tajemník Úřadu městské části Praha 2 Michal Kopecký.</p>
      <p>„Dnešního vítězství si nesmírně cením i proto, že je obrazem dlouhodobé stability naší městské části. Zvítězit v tomto velmi silném konkurenčním prostředí je nádherné. Zároveň je to signál, že Praha 2 jde správným směrem, když se snaží poskytovat občanům a podnikatelům kvalitní služby a neustále pracuje na jejich dalším rozvoji a zdokonalení s využitím moderních technologií. Toto ocenění vnímám jako kolektivní, neboť takového úspěchu nelze dosáhnout jako jedinec bez každodenního úsilí a nadšení celého týmu,“ řekl po převzetí ocenění dojatě tajemník Michal Kopecký.</p>
      <p>Jednotlivé městské části byly v rámci výzkumu srovnávány ve dvou pohledech a celkem deseti kritériích. První oblastí pro posouzení byl přístup veřejné správy, v rámci kterého byla hodnocena kritéria: podpora webových stránek, test elektronické komunikace, úřední hodiny. Ve druhé oblasti týkající se podnikatelského prostředí byly srovnávacími kritérii: podíl podnikatelů, podíl právnických osob, vývoj počtu ekonomických subjektů, podíl malých a středních firem, cizinci mezi podnikateli, změna počtu obyvatel a bytová výstavba.</p>
      <p>Praha 2 byla oceněna mimo jiné i za dlouhodobě velmi kvalitní webové stránky, široký rozsah úředních hodin a velmi pozitivním měřítkem byl i počet dětí ve třídách základních škol.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Praha-2-Vandalove-ponicili-vysadbu-stromu-Slunecni-strane-604614"/>
        <a href="https://www.parlamentnilisty.cz/politika/obce-volicum/Praha-2-Vystava-Sametove-vzpominky-604479"/>
        <a href="https://www.parlamentnilisty.cz/politika/obce-volicum/Praha-2-vysadi-v-parcich-46-novych-drevin-602191"/>
        <a href="https://www.parlamentnilisty.cz/politika/obce-volicum/Praha-2-Smetanka-hriste-na-kterem-se-nehraje-602136"/>
      </related>
    </article>
  </body>
</html>