<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/ibra-milano-e-la-mia-seconda-casa-posso-giocare-ai-miei-livelli-fino-a-50-anni-324311"/>
    <meta property="og:site_name" content="FcInterNews.it"/>
    <meta property="article:published_time" content="2019-11-29T10:15:01+00:00"/>
    <meta property="og:title" content="Ibra: &quot;Milano è la mia seconda casa. Posso giocare ai miei livelli fino a 50 anni&quot;"/>
    <meta property="og:description" content="L’ex attaccante dell’Inter Zlatan Ibrahimovic ha rilasciato alcune dichiarazioni ai microfoni de La Gazzetta dello Sport: “Milano è la mia seconda casa. Milano non è la..."/>
  </head>
  <body>
    <article>
      <h1>Ibra: "Milano è la mia seconda casa. Posso giocare ai miei livelli fino a 50 anni"</h1>
      <address><time datetime="2019-11-29T10:15:01+00:00">29 Nov 2019, 10:15</time> by <a rel="author">Redazione FcInterNews.it</a></address>
      <p>L’ex attaccante dell’Inter <b>Zlatan Ibrahimovic</b> ha rilasciato alcune dichiarazioni ai microfoni de <i>La Gazzetta dello Sport</i>: “Milano è la mia seconda casa. Milano non è la mia seconda città, è la mia seconda casa. Ho dei ricordi meravigliosi e ci vive una delle persone in cui ho maggior fiducia. L’Italia stessa è la mia seconda casa. Amo gli italiani e la loro genialità. Il mio cuore non è mai andato via dal vostro paese. Posso giocare ai miei livelli fino a 50 anni. E se c’è un progetto che mi stimola posso assolutamente farlo. Ho appena concluso l’esperienza a Los Angeles. E’ stata fantastica, rimarrà indelebile nei miei ricordi. Avevo voglia di questa avventura. E ora siamo in due a essere eroi dei due mondi: io e Giuseppe Garibaldi”.</p>
      <p>Sul Bologna: “Con Sinisa mi sento spesso. È un amico, persona eccezionale, un uomo raro”.</p>
      <p>
        <a href="https://www.videointer.it/watch.php?vid=80c69d562">
          <b>VIDEO - SLAVIA-INTER, TRAMONTANA ESULTA CON UNA BANDIERA NERAZZURRA IN STUDIO</b>
        </a>
      </p>
    </article>
  </body>
</html>