<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/katowice,51/katowice-jaroslaw-zielinski-policjant-oddal-buty-mezczyznie-na-ulicy,989204.html"/>
    <meta property="og:site_name" content="TVN24"/>
    <meta property="article:published_time" content="2019-11-29T10:11:00+00:00"/>
    <meta property="og:title" content="Policjant oddał na ulicy buty mężczyźnie"/>
    <meta property="og:description" content="- Zauważyliśmy mężczyznę, który poruszał się w czymś na stopach, co przypominało worki foliowe. Posiadałem w szafce służbowej drugie buty. Rozmiar odpowiadał, więc postanowiłem mu oddać swoje buty ..."/>
  </head>
  <body>
    <article>
      <h1>Policjant oddał na ulicy buty mężczyźnie</h1>
      <address><time datetime="2019-11-29T10:11:00+00:00">29 Nov 2019, 10:11</time> by <a rel="author">mag/gp</a></address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/f93c97de-c2cc-4fcd-b713-2fdb4e54906f.jpg?type=1&amp;srcmode=0&amp;srcx=1/1&amp;srcy=21/25&amp;srcw=1/1&amp;srch=19/25&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/c4a87ccf-2d97-4509-9706-73c819c212f6-480p.mp4"/>
          <figcaption>Mężczyzna chodził w folii na nogach zamiast butów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f1baa5b8edac74eb4eaa329f14a0361/07566c72-9288-4a66-bb1b-75254cd3f6d7-480p.mp4"/>
          <figcaption>Z ziemianki do własnej kawalerki</figcaption>
        </figure>
        <figcaption>Mężczyzna chodził w folii na nogach zamiast butów<cite>Foto: śląska policja | Video: TVN 24 Katowice</cite></figcaption>
      </slideshow>
      <h3>- Zauważyliśmy mężczyznę, który poruszał się w czymś na stopach, co przypominało worki foliowe. Posiadałem w szafce służbowej drugie buty. Rozmiar odpowiadał, więc postanowiłem mu oddać swoje buty - opowiada policjant z Katowic.</h3>
      <p>Podczas patrolu w centrum Katowic policjant z katowickiego oddziału prewencji Jarosław Zieliński zauważył mężczyznę, który "poruszał się w czymś na stopach, co przypominało worki foliowe".</p>
      <related>
        <a href="https://www.tvn24.pl/katowice,51/kube-czekala-ciezka-operacja-tuz-przed-nia-na-jeden-dzien-zostal-policjantem,985345.html"/>
      </related>
      <p>Mężczyzna szedł ulicą Warszawską w kierunku dzielnicy Zawodzie. Zieliński z kolegą ruszyli za nim, ale zniknął im między kamienicami.</p>
      <h3>Wysokie buty i ciepłe skarpety</h3>
      <p>Tego samego dnia około południa Zieliński rozpoznał tego mężczyznę w centrum miasta. Tym razem miał na nogach mocno zniszczone letnie buty.</p>
      <p>Policjant postanowił z nim porozmawiać. - Rozpytaliśmy go, jak u niego ze zdrowiem, czy potrzebuje jakiejś pomocy medycznej. Potwierdził fakt, że rano poruszał się w workach foliowych - opowiada Zieliński.</p>
      <p>- Z uwagi na to, że posiadałem w szafce służbowej na terenie jednostki drugie buty, z uwagi na to, że rozmiar odpowiadał jego stopie, postanowiłem przekazać mu te buty. Był bardzo wdzięczny - dodaje.<br/><br/>To wysokie buty chroniące przed mrozem. Zieliński dał mężczyźnie również nowe ciepłe skarpety.</p>
      <related>
        <h4>Dowiedz się więcej...</h4>
        <a href="https://www.tvn24.pl/pomorze,42/zobaczyl-zderzenie-samochodow-pomogl-poszkodowanym-i-zadbal-o-korytarz-zycia,971669.html"/>
        <a href="https://www.tvn24.pl/krakow,50/wysiadl-z-radiowozu-wstrzymal-ruch-policjant-pomogl-kobiecie-przejsc-przez-ulice,825788.html"/>
      </related>
    </article>
  </body>
</html>