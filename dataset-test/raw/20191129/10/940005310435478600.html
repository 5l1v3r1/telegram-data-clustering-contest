<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/pompier-acuzat-ca-a-declansat-incendii-de-vegetatie-in-australia-zeste-ultima-tradare.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-29T10:33:00+00:00"/>
    <meta property="og:title" content="Pompier acuzat că a declanșat incendii de vegetație în Australia. „Este ultima trădare”"/>
    <meta property="og:description" content="Un pompier voluntar din Australia a fost acuzat că a declanșat în mod deliberat incendii de vegetație, în contextul în care țara se confruntă de câteva luni cu o criză a incendiilor."/>
  </head>
  <body>
    <article>
      <h1>Pompier acuzat că a declanșat incendii de vegetație în Australia. „Este ultima trădare”</h1>
      <h2>Un pompier voluntar din Australia a fost acuzat că a declanșat în mod deliberat incendii de vegetație, în contextul în care țara se confruntă de câteva luni cu o criză a incendiilor.</h2>
      <address>
        <time datetime="2019-11-29T10:33:00+00:00">29 Nov 2019, 10:33</time>
      </address>
      <p>Polițiștii au arestat un băiat în vârstă de 19 ani, care ar fi provocat în mod intenționat șapte incendii în sudul orașului Sydney, relatează <a href="https://www.bbc.com/news/world-australia-50568026">BBC</a>.</p>
      <p>Pompierii au descris acuzațiile drept <i>„ultima trădare”</i> a echipajelor care sunt deja sub o presiune imensă.</p>
      <p>Șase persoane au murit și peste 650 de locuințe au fost distruse în incendiile de vegetație care au devastat coasta de est de la începutul lunii septembrie.</p>
      <p>Serviciul de Pompieri Rural NSW din Australia este considerat unul dintre cele mai mari departamente voluntare de pompieri din lume. Majoritatea membrilor serviciului sunt voluntari, instruiți de personalul calificat.</p>
      <p><i>„Pe parcursul ultimelor săptămâni, am văzut pompieri realizând imposibilul în cele mai dificile și periculoase condiții”,</i> a declarant comisarul Shane Fitzsimmons.</p>
      <p><i>„Colegii noștri vor fi pe bună dreptate nervoși că presupusele acțiuni ale unui individ pot pune în umbra reputația și munca atâtor oameni”</i>, a adăugat comisarul.</p>
      <h3>Pompierul, văzut când ar fi declanșat incendiul de vegetație</h3>
      <p>Autoritățile au anunțat că investighează o creștere semnificativă a incendiilor, posibil declanșate deliberat, în zona Bega Valley, de la începutul lunii octombrie.</p>
      <p>Marți, ofițerii au văzut un bărbat care stă în mașina sa în apropiere de un rău. La puțin timp, au văzut fum și o grămadă de iarbă și arbori în flăcări.</p>
      <p><i>„Polițiștii îl acuză că a aprins focul și a părăsit zona, ca mai apoi să se întoarcă în calitate de pompier voluntar pentru a-l stinge”</i>, a anunțat Poliția din New South Wales.</p>
      <p>Bărbatul a fost arestat la scurt timp și va fi adus în fața justiției miercuri.</p>
      <p>Peste 120 de incendii afectează în continuare statul. Oficialii au avertizat că situația s-ar putea înrăutăți drastic.</p>
      <p>Sursa: BBC</p>
    </article>
  </body>
</html>