<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/viadotto-a-rischio-sulla-statale-in-umbria-anas-chiude-tratto-della-flaminia-per-le-verifiche/"/>
    <meta property="og:site_name" content="fanpage.it"/>
    <meta property="article:published_time" content="2019-11-29T10:07:59+00:00"/>
    <meta property="og:title" content="Viadotto a rischio sulla statale in Umbria, Anas chiude tratto della Flaminia per le verifiche"/>
    <meta property="og:description" content="L'allarme è scattato nel tardo pomeriggio di giovedì quando, a seguito di una ispezione programmata su un viadotto, i tecnici hanno deciso di approfondire le verifiche facendoscatatre l'immediata chiusura al traffico del tratto interessato. L'ispezione riguardava il viadotto fra Strettura e il valico della Somma, nel comune di Spoleto."/>
  </head>
  <body>
    <article>
      <h1>Viadotto a rischio sulla statale in Umbria, Anas chiude tratto della Flaminia per le verifiche</h1>
      <h2>L’allarme è scattato nel tardo pomeriggio di giovedì quando, a seguito di una ispezione programmata su un viadotto, i tecnici hanno deciso di approfondire le verifiche facendoscatatre l’immediata chiusura al traffico del tratto interessato. L’ispezione riguardava il viadotto fra Strettura e il valico della Somma, nel comune di Spoleto.</h2>
      <address><time datetime="2019-11-29T10:07:59+00:00">29 Nov 2019, 10:07</time> by <a rel="author" href="https://www.fanpage.it/author/antonio-palma/" target="_blank">Antonio Palma</a></address>
      <p>Ancora un<b> viadotto a rischio</b> sulle strade italiane, questa volta in Umbria dove nelle scorse l'Anas è stata costretta a <b>chiudere un tratto della statale 3 "Via Flaminia"</b> in entrambe le direzioni in attesa delle verifiche statiche dei tecnici sulla struttura. L'allarme è scattato nel tardo pomeriggio di giovedì quando, a seguito di una ispezione programmata su un viadotto, i tecnici hanno deciso di approfondire le verifiche  consigliando l'immediata chiusura al traffico del tratto interessato. L'ispezione riguardava il viadotto  fra Strettura e il valico della Somma, nel comune di Spoleto, in Provincia di Perugia. L'annuncio è stato dato dal stessa Anas competente per il tratto stradale. "La chiusura si è resa necessaria per consentire il completamento delle attività di verifica tecniche" hanno spiegato .</p>
      <p>Come conseguenza <b>il traffico è stato deviato, </b>quello leggero<b> </b>sul vecchio tracciato adiacente, con indicazioni sul posto, mentre quello pesante è stato instradato attraverso un itinerario più lungo. I camion infatti sono stati deviati sulla strada statale 209 “Valnerina”. I mezzi pesanti provenienti da Orte/Terni e diretti a Spoleto/Foligno hanno l’uscita obbligatoria allo svincolo “Terni Est” della SS 675 “Umbro Laziale”. Il percorso alternativo prevede quindi di proseguire sulla SS79bis (Terni-Rieti) fino allo svincolo “Valnerina”, procedere sulla Valnerina in direzione nord (Ferentillo/Scheggino) fino a Sant’Anatolia di Narco, proseguire sulla SS685 “delle Tre Valli Umbre” in direzione Spoleto, per poi immettersi nuovamente sulla Flaminia in corrispondenza dello svincolo di Eggi.  In alternativa, è possibile uscire allo svincolo Perugia/Cesena della SS675 “Umbro Laziale”, percorrere la E45 in direzione Cesena fino allo svincolo di Acquasparta e proseguire sulla SS418 in direzione Spoleto. Il traffico pesante proveniente da Spoleto/Foligno e diretto a Terni/Orte dovrà seguire il percorso inverso</p>
      <p>Le operazioni di verifica si dovrebbero concludere entro la giornata di oggi venerdì 29 novembre e la chiusura del tratto dal km 111 al km 115 dovrebbe essere parzialmente interrotta subito dopo. Secondo quanto comunicato dal sindaco di Spoleto Umberto de Augustinis, , infatti, L'Anas dovrebbe riaprire la strada a e il viadotto interessato almeno a <b>senso unico alternato</b> in attesa di ulteriori verifiche</p>
      <p>Proprio nelle stesse ore Anas ha comunicato di aver  stanziato i fondi per la predisposizione di <b>sensori anti-crollo su venti viadotti umbri.</b> La strumentazione installata servirà per il monitoraggio continuo di ponti e viadotti "con l’obiettivo di effettuare, tramite sensori, misurazioni in continuo delle caratteristiche dinamiche delle opere per individuare eventuali variazioni del comportamento strutturale".</p>
    </article>
  </body>
</html>