<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2113919"/>
    <meta property="og:site_name" content="www.bta.bg"/>
    <meta property="article:published_time" content="2019-11-29T10:53:00+00:00"/>
    <meta property="og:title" content="В събота и неделя движението по участък от пътя Девин - Кричим ще бъде в една лента с изчакване"/>
    <meta property="og:description" content="Кричим, 29 ноември /Дима Шопова, БТА/ В почивните дни - 30 ноември и 1 декември, движението по третокласния път Девин - Кричим в отсечката от област Смолян до Кричим ще се извършва в една лента с изчакване. Това съобщиха от пресцентъра на АПИ. Ограничаването на трафика е за полагането на последния асфалтов пласт на настилката на пътното трасе. Движението ще се регулира със сигналисти. Необходимо е шофьорите да карат внимателно и да спазват пътната сигнализация, за да не се създават допълнителни затруднения при пътуването. През следващата седмица - от 2 до 6 декември, от 7,00 часа до 19,00 часа, ще бъде ограничено движението на всички превозни средства в отсечката от област Смолян до Кричим. Осигурен е обходен маршрут по пътя Девин - Смолян - Асеновград - Пловдив и обратно. /РУМ/"/>
  </head>
  <body>
    <article>
      <h1>В събота и неделя движението по участък от пътя Девин - Кричим ще бъде в една лента с изчакване</h1>
      <address>
        <time datetime="2019-11-29T10:53:00+00:00">29 Nov 2019, 10:53</time>
      </address>
      <p>BOBSTH 10:54:31 29-11-2019</p>
      <p>RM1050BO.009</p>
      <p>Кричим - пътен участък - затворен</p>
      <p>В събота и неделя движението по участък от пътя Девин - Кричим ще бъде в една лента с изчакване</p>
      <p>Кричим, 29 ноември /Дима Шопова, БТА/</p>
      <p>В почивните дни - 30 ноември и 1 декември, движението по третокласния път Девин - Кричим в отсечката от област Смолян до Кричим ще се извършва в една лента с изчакване. Това съобщиха от пресцентъра на АПИ. Ограничаването на трафика е за полагането на последния асфалтов пласт на настилката на пътното трасе.</p>
      <p>Движението ще се регулира със сигналисти. Необходимо е шофьорите да карат внимателно и да спазват пътната сигнализация, за да не се създават допълнителни затруднения при пътуването.</p>
      <p>През следващата седмица - от 2 до 6 декември, от 7,00 часа до 19,00 часа, ще бъде ограничено движението на всички превозни средства в отсечката от област Смолян до Кричим. Осигурен е обходен маршрут по пътя Девин - Смолян - Асеновград - Пловдив и обратно.</p>
      <p>/РУМ/</p>
    </article>
  </body>
</html>