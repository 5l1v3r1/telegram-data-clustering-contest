<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/omstreden-um-onderzoek-naar-biggenkadavers-stopgezet"/>
    <meta property="og:site_name" content="1limburg"/>
    <meta property="article:published_time" content="2019-11-29T10:47:34+00:00"/>
    <meta property="og:title" content="Omstreden UM-onderzoek naar biggenkadavers stopgezet"/>
    <meta property="og:description" content="Het wetenschappelijk onderzoek van Universiteit Maastricht naar dode biggen op de bodem van een meer in Oostzaan (Noord-Holland) wordt stopgezet."/>
  </head>
  <body>
    <article>
      <h1>Omstreden UM-onderzoek naar biggenkadavers stopgezet</h1>
      <h2>Het wetenschappelijk onderzoek van Universiteit Maastricht naar dode biggen op de bodem van een meer in Oostzaan (Noord-Holland) wordt stopgezet.</h2>
      <address><time datetime="2019-11-29T10:47:34+00:00">29 Nov 2019, 10:47</time> by <a rel="author">Randy Beaumont</a></address>
      <p>De gemeente Landsmeer heeft een streep gezet door het onderzoek met de gekooide varkenskadavers in de Stootersplas. Dat meldt <a href="https://www.parool.nl/amsterdam/wetenschappelijk-experiment-met-dode-biggen-in-het-twiske-afgebroken~b2f147fd">het Parool</a>.</p>
      <p>
        <b>Lees ook: </b>
        <a href="https://www.1limburg.nl/um-onderzoekers-bedreigd-om-onderzoek-met-dode-varkens">UM-onderzoekers bedreigd om onderzoek met dode varkens</a>
      </p>
      <p><b>Onderzoek babylijkjes<br/></b>Duiker Emile Beukers deelde op 25 oktober beelden van zijn ontdekking op YouTube. Hij stuitte per ongeluk op de kadavers. De meest bizarre vondst ooit, zo noemt hij het. Na vragen aan de beheerder van het meer bleek dat de Universiteit Maastricht legaal onderzoek deed in de plas van natuurpark Het Twiske. Doel van het onderzoek was om de tijd van overlijden van babylijkjes die in het water worden gevonden, beter te kunnen inschatten.</p>
      <p><b>Ophef</b><br/>De onderzoekers werden bedreigd vanwege het onderzoek dat eigenlijk vier jaar moest duren. Onderzoeker Marco Pot noemde de ophef overdreven. "Overal staat duidelijk aangegeven dat het om forensisch onderzoek gaat. Er hangen borden met uitleg en telefoonnummers voor meer informatie. Die YouTuber wil er een mooi verhaal van maken, maar alles is gewoon bekend en aangekondigd. Bovendien zijn de biggen een natuurlijke dood gestorven."</p>
      <figure>
        <iframe src="https://www.youtube.com/embed/aVrJ8mhDqEM" width="640" height="390" data-service="Youtube" scrolling="no"/>
      </figure>
    </article>
  </body>
</html>