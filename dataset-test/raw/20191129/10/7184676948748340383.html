<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/morozi-do-15-gradusiv-sinoptik-dav-prgnoz-na-gruden/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T10:31:11+00:00"/>
    <meta property="og:title" content="Морози до 15 градусів: синоптик дав прогноз на грудень"/>
    <meta property="og:description" content="Народний синоптик Леонід Горбань розповів, що з 12 грудня в україну прийдуть сильні морози і снігопади. Нічні температури будуть близько 11-13 градусів морозу, а з 24 по 26 грудня - від 13 до 15 градусів морозу"/>
  </head>
  <body>
    <article>
      <h1>Морози до 15 градусів: синоптик дав прогноз на грудень</h1>
      <h2>Значне зниження температури почнеться після 12 грудня</h2>
      <address>
        <time datetime="2019-11-29T10:31:11+00:00">29 Nov 2019, 10:31</time>
      </address>
      <p>Народний синоптик <a href="https://narodna-pravda.ua/2019/11/28/sylni-morozy-pochnutsya-za-licheni-dni-synoptyk-dav-prognoz-pogody-na-gruden/">Леонід Горбань</a> прогнозує, що з середини грудня і до кінця місяця в Україні очікуються серйозні морози, а також снігопади.<br/>Як передає НАРОДНА ПРАВДА, про це повідомив <a href="https://apostrophe.ua/news/society/2019-11-28/do--15-gradusov-moroza-i-sneg-sinoptik-rasskazal-kakih-syurprizov-jdat-v-dekabre/181478">“Апострофу”.</a></p>
      <p>За його словами, в кінці листопада і на початку грудня вдень буде триматися плюсова температура.</p>
      <p>Loading...</p>
      <p><i>“Нічні температури складуть 1-3 градуси морозу, а денні 2-4 градуси тепла. Такий невеликий “плюс” днем і незначний “мінус” вночі протримається до 11 грудня. А починаючи з 12 грудня і практично до кінця місяця настануть морози – денна температура “плюсовою” вже не буде. Нічні температури будуть близько 11-13 градусів морозу, а з 24 по 26 грудня – від 13 до 15 градусів морозу. Під Новий рік у мене прораховується температура близько 4 градусів морозу”,</i> – говорить Горбань .</p>
      <p>У першому тижні грудня, прогнозує синоптик, опадів практично не буде, але з 11-12 грудня пройдуть кілька серій снігопадів.</p>
      <p><i>“З 7 по 9 грудня пройдуть дощі, а 11-12 грудня варто чекати снігу. 23 і 24 грудня очікується другий підхід циклону і це вже буде сніг рясний (до 9 мм). 28 і 29 грудня ще випаде сніг і це буде 11- 12 мм. До Нового року цей сніг не розтане”,</i> – розповів Горбань.</p>
      <p>Нагадаємо, раніше <a href="https://narodna-pravda.ua/2019/11/27/snigopadi-i-neveliki-morozi-v-ukrgidromettsentri-dali-prognoz-na-gruden/">синоптики Укргідрометцентру оновили прогноз погоди для  на грудень</a> – українців  очікують снігопади і помірні морози. Середня температура грудня очікується на рівні від 4° морозу до 1° тепла.</p>
      <p>Раніше начальник Черкаського обласного центру з гідрометеорології Віталій Постригань заявив, що <a href="https://narodna-pravda.ua/2019/11/25/ekstremalni-morozy-ta-doshhi-synoptyk-dav-suvoryj-prognoz-pogody-na-zymu/">прийдешня зима в Україні відзначиться різкими перепадами погоди</a>, на тлі досить теплої погоди, очікуються короткочасні, але досить сильні похолодання, сильні снігопади, налипання мокрого снігу з утворенням ожеледі.</p>
      <p>Також раніше <a href="https://narodna-pravda.ua/2019/11/22/koly-pochnetsya-spravzhnya-zyma-synoptyk-nazvav-tochnu-datu/">народний синоптик Леонід Горбань назвав дату, коли в Україні почнеться справжня зима </a>– за його прогнозами, це станеться 12 грудня.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>