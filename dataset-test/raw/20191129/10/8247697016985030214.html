<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33358-tesla-cybertruck-papildinas-dubaijas-policijas-autoparku-foto"/>
    <meta property="og:site_name" content="iAuto"/>
    <meta property="article:published_time" content="2019-11-29T10:03:00+00:00"/>
    <meta property="og:title" content="Tesla Cybertruck papildinās Dubaijas policijas autoparku (+ FOTO)"/>
    <meta property="og:description" content="Dubaijas (AAE) policija saņem kārtējo papildinājumu: futūristisko amerikāņu pikapu Tesla Cybertruck, krievu visurgājēju Шаман (Šaman) un jaudīgo vācu sedanu Mercedes-AMG GT 63 S."/>
  </head>
  <body>
    <article>
      <h1>Tesla Cybertruck papildinās Dubaijas policijas autoparku (+ FOTO)</h1>
      <address><time datetime="2019-11-29T10:03:00+00:00">29 Nov 2019, 10:03</time> by <a rel="author">iAuto</a></address>
      <p>Dubaijas (AAE) policija saņem kārtējo papildinājumu: futūristisko amerikāņu pikapu Tesla Cybertruck, krievu visurgājēju Шаман (Šaman) un jaudīgo vācu sedanu Mercedes-AMG GT 63 S.</p>
      <p>Apvienoto Arābu Emirātu pilsētas Dubaijas policijas rīcībā ir pasaules ekskluzīvākais autoparks, kas apvieno visu, kas ir dārgs, jaudīgs, ekskluzīvs un neparasts. Likumsargu rīcībā ir gan tikai 2,32 m garais pilsētas elektromobilis Renault Twizy, gan superātrie Bugatti Veyron un Lamborghini Aventador.</p>
      <p>Jaunākais pienesums ir amerikāņu elektriskās piedziņas pikaps Tesla Cybertruck, četrasīgais krievu visurgājējs Шаман (Šaman) un 639 Zs jaudīgais vācu sedans Mercedes-AMG GT 63 S.</p>
      <p>Tesla Cybertruck Dubaijas policijas balti zaļajā krāsojumā jau atrādīts likumsargu Twitter vietnē, bet Tesla vadītājs Īlons Masks apsolījis, ka darbu tas varēs sākt 2020.gadā.</p>
      <p>Agrāk tika ziņots, ka Cybetruck ražošana sāksies tikai 2021.gadā beigās, bet visjaudīgāko modifikāciju ar 800 km gaitas rezervi, trīs elektromotoriem un 209 km/h maksimālo ātrumu uz konveijera liks vien 2022.gada beigās.</p>
      <figure>
        <img src="https://iauto.lv/_mm/i/20191129/33358_08ec87dd238.jpg"/>
      </figure>
      <figure>
        <img src="https://iauto.lv/_mm/i/20191129/33358_258ff569e88.jpg"/>
      </figure>
    </article>
  </body>
</html>