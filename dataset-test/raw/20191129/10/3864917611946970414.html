<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2827925-milovanov-nazvav-top5-oblastej-ukraini-za-rivnem-zajnatosti-naselenna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T10:57:00+00:00"/>
    <meta property="og:title" content="Милованов назвав ТОП-5 областей України за рівнем зайнятості населення"/>
    <meta property="og:description" content="Міністр розвитку економіки, торгівлі та сільського господарства України Тимофій Милованов назвав ТОП-5 областей за рівнем зайнятості населення у віці 15-70 років."/>
  </head>
  <body>
    <article>
      <h1>Милованов назвав ТОП-5 областей України за рівнем зайнятості населення</h1>
      <h2>Міністр розвитку економіки, торгівлі та сільського господарства України Тимофій Милованов назвав ТОП-5 областей за рівнем зайнятості населення у віці 15-70 років.</h2>
      <address>
        <time datetime="2019-11-29T10:57:00+00:00">29 Nov 2019, 10:57</time>
      </address>
      <p>Про це він зазначив у <a href="https://www.facebook.com/profile.php?id=100004775745586">Facebook.</a></p>
      <p>“ТОП-5 областей <a href="https://www.ukrinform.ua/tag-ukraina">України</a> за рівнем зайнятості населення у віці 15-70 років у міській місцевості: 62,6 % - найвищий рівень у місті Києві, 61,8 % - Харківська, 60,5 % - Черкаська, 60 % - Дніпропетровська та Закарпатська”, - зазначив Милованов.</p>
      <figure>
        <img src="https://static.ukrinform.com/photos/2019_11/1575028342-699.jpg"/>
      </figure>
      <p>За його даними, у сільській місцевості рівень зайнятості такий: 68,7 % - Луганська, 63,4 % - Сумська, 63,3 % - Чернівецька, 62 % - Херсонська, 59,8 % - Харківська.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2826959-realna-zarplata-v-ukraini-za-9-misaciv-zrosla-majze-na-10.html">Реальна зарплата в Україні за 9 місяців зросла майже на 10%</a>
      </blockquote>
      <p>Міністр зазначив, що у порівнянні з іншими регіонами - населення Харківської області найбільш зайняте у міській та сільській місцевостях - в середньому 62%.</p>
      <p>“Ми плануємо легалізувати та спростити пошук роботи на ринку праці через нове трудове законодавство”, - додав Милованов.</p>
      <p>На думку урядовця, це дозволить кожному українцю працювати на тих умовах, які найбільш зручні для нього. А «сірий» ринок праці - виведе з тіні.</p>
    </article>
  </body>
</html>