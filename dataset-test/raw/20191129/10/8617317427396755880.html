<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/techinasia/deze-xpeng-p7-kost-slechts-een-derde-van-een-tesla-model-s"/>
    <meta property="og:site_name" content="DutchCowboys"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Deze Xpeng P7 kost slechts een derde van een Tesla Model S"/>
    <meta property="og:description" content="De Xpeng P7, in China een Tesla killer genoemd, is sinds kort beschikbaar voor pre-order."/>
  </head>
  <body>
    <article>
      <h1>Deze Xpeng P7 kost slechts een derde van een Tesla Model S</h1>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">Redactie Azië</a></address>
      <p>De Xpeng P7 is sinds kort beschikbaar voor pre-order. Met de auto denkt de oprichter van Xpeng een ware Tesla-killer te hebben ontwikkeld. Er wordt geconcurreerd op prijs, want de P7 kost slechts een derde van een Tesla Model S of <a href="https://www.dutchcowboys.nl/automotive/teslas-cybertruck-heeft-geen-perfecte-ramen-wel-146-000-pre-orders">Cybertruck</a>.</p>
      <p>Het in Guangzhou gevestigde Xpeng is een van de vele EV-startups in China die Tesla van de kroon willen stoten. De P7 is een sportsedan en kost tussen de 270.000 en 370.000 yuan (US $ 38.400 tot US $ 52.600). Een Tesla Model S kost in China al gauw het drievoudige. Volgens Xpeng zijn er al meer dan 15.000 pre-orders.</p>
      <figure>
        <iframe src="https://www.youtube.com/embed/qd0PeHZt4lU" width="480" height="270" data-service="Youtube" scrolling="no"/>
        <figcaption>Xpeng Motors' 2nd-gen Sports Sedan Xpeng P7</figcaption>
      </figure>
      <h3>China telt honderden EV-makers</h3>
      <p>Slechts 10 dagen eerder pronkte <a href="https://www.dutchcowboys.nl/tesla">Tesla</a> met hun eerste voertuig dat in China is gemaakt, een goedkopere Model 3 met een prijs van 355.800 yuan (US $ 50.500). Tesla bouwt zijn eerste Gigafabriek buiten de VS in Shanghai, waar het onlangs is begonnen met de productie van de eerste voertuigen.</p>
      <p>Tesla wordt geconfronteerd met de concurrentie van honderden EV-makers in China, waaronder Tesla-wannabes zoals WM Motors en NIO, laatstgenoemde met backing van Tencent. Xpeng lijkt de meest serieuze concurrent, en niet alleen omdat de auto's van het bedrijf een opvallende gelijkenis vertonen met de ontwerpen van Tesla.</p>
      <h3>Xpeng aan geld geen gebrek</h3>
      <p>Xpeng heeft namelijk aan geld geen gebrek. Alibaba, IDG Capital en Xiaomi zijn investeerders. Het bedrijf haalde onlangs US $ 440 miljoen op aan financiering.</p>
      <p>Tesla klaagde in maart voormalige werknemer Guangzhi Cao aan wegens het stelen van Tesla’s intellectuele eigendom. Tesla beweert dat Cao de gestolen informatie heeft doorgesluisd aan Xpeng, zijn nieuwe werkgever. Tesla’s design, technologie en zelfs hun business model werd gekopieerd door de Chinezen.</p>
      <p>Tesla wees er ook op dat Xpeng functionaliteit heeft geïntroduceerd die vergelijkbaar is met hun Autopilot. Xpeng’s X-Pilot genaamd, werd gerealiseerd door voormalige Tesla-technici die nu bij Xpeng werken. Volgens Tesla heeft Xpeng tech buitgemaakt die "honderden miljoenen dollars" aan R&amp;D heeft gekost.</p>
      <figure>
        <img src="https://www.dutchcowboys.nl/uploads/images/xpeng.jpeg"/>
        <figcaption>De Xpeng P7 heeft een fraai en strak design</figcaption>
      </figure>
      <figure>
        <iframe data-src="https://twitter.com/XpengMotors/status/1199526651467456512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees ook:</h4>
        <a href="https://www.dutchcowboys.nl/techinasia/chinese-fabrikanten-van-elektrische-autos-in-zwaar-weer"/>
        <a href="https://www.dutchcowboys.nl/automotive/dit-is-de-lynk-de-auto-die-je-straks-kunt-kopen-huren-en-lenen"/>
        <a href="https://www.dutchcowboys.nl/automotive/alle-tesla-s-worden-zelfrijdend-en-zoeken-autonoom-een-parkeerplaats"/>
      </related>
    </article>
  </body>
</html>