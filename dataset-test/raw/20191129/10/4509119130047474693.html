<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1054027/article/epikairothta/ellada/discover-deree-day-stis-4-dekemvrioy"/>
    <meta property="og:site_name" content="www.kathimerini.gr"/>
    <meta property="article:published_time" content="2019-11-29T10:25:08+00:00"/>
    <meta property="og:title" content="Discover Deree Day στις 4 Δεκεμβρίου"/>
    <meta property="og:description" content="Εεκπαιδευτικές επιλογές, σύγχρονα προγράμματα σπουδών, επαγγελματικές προοπτικές"/>
  </head>
  <body>
    <article>
      <h1>Discover Deree Day στις 4 Δεκεμβρίου</h1>
      <address>
        <time datetime="2019-11-29T10:25:08+00:00">29 Nov 2019, 10:25</time>
      </address>
      <blockquote><b><i>Το </i></b><b><i>Deree</i></b><b><i> – </i></b><b><i>The</i></b> <b><i>American</i></b> <b><i>College</i></b> <b><i>of</i></b> <b><i>Greece</i></b> <b><i>καλεί τους αυριανούς σπουδαστές να δημιουργήσουν το δικό τους μέλλον όπως το ονειρεύονται, μέσα από τα νέα ακαδημαϊκά του προγράμματα, τις εκπαιδευτικές επιλογές και τις προοπτικές εργασίας, στην εκδήλωση γνωριμίας  </i></b><b><i>Discover</i></b> <b><i>Deree</i></b> <b><i>Day</i></b><b><i>, ενόψει του νέου ακαδημαϊκού εξαμήνου που ξεκινά στις 13 Ιανουαρίου 2020.</i></b></blockquote>
      <p>Τις ακαδημαϊκές και επαγγελματικές επιλογές και προοπτικές τους θα εξετάσουν –και σίγουρα θα βρουν ικανοποιητικές λύσεις– οι αυριανοί φοιτητές και οι γονείς τους, οι οποίοι θα επισκεφθούν το <b>Discover</b> <b>Deree</b> <b>Day</b><b> στις 4 Δεκεμβρίου.</b> Πρόκειται για την καθιερωμένη ενημερωτική εκδήλωση που διοργανώνει το Deree – The American College of Greece, στο campus του στην Αγία Παρασκευή, με σκοπό να συστήσει στο κοινό έναν κόσμο συνεπούς, ποιοτικής ανώτατης εκπαίδευσης. Στο Discover Deree Day μπορούν να εγγραφούν οι ενδιαφερόμενοι για το <b>νέο</b> <b>ακαδημαϊκό εξάμηνο </b>που ξεκινά στις <b>13 Ιανουαρίου.</b></p>
      <p>Aπό τις 10:00 έως τις 14:00, οι επισκέπτες θα έχουν την ευκαιρία να ενημερωθούν για όλες τις δυνατότητες που έχει να προσφέρει το Deree:</p>
      <p><b>Τα 28 καινοτόμα προπτυχιακά προγράμματα </b>σε κατευθύνσεις που απαντούν στις απαιτήσεις της σύγχρονης αγοράς εργασίας. Όλα τα προγράμματα και των τριών σχολών του Deree (Σχολή Business, Σχολή Κοινωνικών και Ανθρωπιστικών Επιστημών, Σχολή Καλών και Παραστατικών Τεχνών Frances Rich) οδηγούν σε πτυχίο με <b>διπλή, διεθνή πιστοποίηση (</b><b>NECHE</b><b>, </b><b>Open</b> <b>University</b><b>).</b></p>
      <p><b>Το Πρόγραμμα Παράλληλων Σπουδών </b>για τους φοιτητές ελληνικών δημόσιων πανεπιστημίων (ΑΕΙ και ΤΕΙ). Μέσω του προγράμματος, οι φοιτητές συνδυάζουν διαφορετικές ειδικότητες και αντικείμενα, με στόχο να αποκτήσουν ένα δεύτερο πτυχίο ή μία υποειδίκευση και να ενισχύσουν τις πιθανότητές τους στην αγορά εργασίας. Οι αριστούχοι φοιτητές ελληνικών πανεπιστημίων μπορούν να ακολουθήσουν Παράλληλες Σπουδές στο Deree, διεκδικώντας τις υποτροφίες του <b>Ιδρύματος Σταύρος Νιάρχος</b> και τις μοναδικές ακαδημαϊκές και επαγγελματικές ευκαιρίες που τις συνοδεύουν.</p>
      <p><b>Τις μοναδικές δυνατότητες για σπουδές σε διακεκριμένα συνεργαζόμενα πανεπιστήμια </b>σε ΗΠΑ, Ευρώπη και Ασία, για ακαδημαϊκή περίοδο ορισμένης διάρκειας, με δίδακτρα Deree ή/και υποτροφία.</p>
      <p><b>Τα προγράμματα πρακτικής άσκησης</b> σε κορυφαίους επιχειρηματικούς ομίλους στην Ελλάδα και το εξωτερικό.</p>
      <p>Το<b> διεθνές περιβάλλον σπουδών</b>, καθηγητές με διδακτική πείρα στο εξωτερικό, και επίσημη γλώσσα διδασκαλίας τα αγγλικά.</p>
      <p>Τις <b>υποτροφίες</b> και τα <b>προγράμματα οικονομικής ενίσχυσης, συνολικού ύψους 4,7 εκατ. ευρώ για το ακαδημαϊκό έτος 2019-20</b>.</p>
      <p>Την πρωτοποριακή αίθουσα <b>Προσομοίωσης Χρηματοπιστωτικών Συναλλαγών </b>που προσφέρει στους φοιτητές κορυφαίο ανταγωνιστικό πλεονέκτημα στην αγορά εργασίας, αφού είναι μοναδική σε μέγεθος και τεχνολογία σε εκπαιδευτικό ίδρυμα στη ΝΑ Ευρώπη.</p>
      <p>Επιπλέον, θα ξεναγηθούν στο υπερσύγχρονο campus, θα συζητήσουν με καθηγητές, συμβούλους εγγραφών και σπουδαστές του Deree, ενώ θα έχουν τη δυνατότητα να παρακολουθήσουν ένα από τα ακόλουθα μαθήματα:</p>
      <ul>
        <li>Graphic design</li>
        <li>Ψυχολογία</li>
        <li>Ναυτιλιακές Σπουδές</li>
      </ul>
      <p><b><i>Όσοι ενδιαφέρονται να παρακολουθήσουν το </i></b><b><i>Discover</i></b> <b><i>Deree</i></b> <b><i>Day</i></b><b><i> στις 4 Δεκεμβρίου, μπορούν να δηλώσουν συμμετοχή </i></b><a href="https://www.acg.edu/events/discover-deree-day/"><b><i>εδώ</i></b></a><b><i>.</i></b></p>
    </article>
  </body>
</html>