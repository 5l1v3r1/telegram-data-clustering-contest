<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/338536.html"/>
    <meta property="og:site_name" content="כיכר השבת"/>
    <meta property="article:published_time" content="2019-11-29T10:48:00+00:00"/>
    <meta property="og:title" content="הנעשה בחצרות הקודש בשבת 'תולדות' - כיכר השבת"/>
    <meta property="og:description" content="עלייה לתורה של נכדו השני של הרבי מויז'ניץ, הרבי מתולדות אברהם יצחק בשבת התאחדות בהר יונה, וה'טיש' הראשון של בנו הצעיר של הרבי מסקולען זצוק&quot;ל (חסידים ואנ&quot;ש) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>הנעשה בחצרות הקודש בשבת 'תולדות' - כיכר השבת</h1>
      <address>
        <time datetime="2019-11-29T10:48:00+00:00">29 Nov 2019, 10:48</time>
      </address>
      <h3>סאטמר:</h3>
      <p>השבת תתקיים העלייה לתורה לנכד האדמו"ר מסאטמר, בן לחתנו הרב שמעון זאב מייזליש, רב בית המדרש 'ישמח משה' בשכונת קרית יואל, עם נכדת האדמו"ר מדושינסקיא, בת לבנו הרב אהרן שמואל דושינסקיא, חתן הרב יהושע ליברמן, מרבני מכנובקא בעלזא.</p>
      <p>השמחה תתקיים בבית המדרש סאטמר בקרית יואל שבארה"ב.</p>
      <h3>ויז'ניץ:</h3>
      <p>האדמו"ר מויז'ניץ השוהה בארה"ב לרגל מסע חיזוק מרכזי אותו עורך לחסידיו, ישהה השבת בהרי הקאנטרי יחד עם חסידיו המתגוררים בשכונת בורו פארק.</p>
      <p>גור: האדמו"ר מגור ישהה השבת למנוחה במושב בית חלקיה יחד עם קבוצה ממקורביו.</p>
      <h3>תולדות אהרן:</h3>
      <p>האדמו"ר מתולדות אהרן השוהה בארה"ב ישבות יחד עם קבוצת נגידים ומקורבים בעיר סיגייט.</p>
      <h3>תולדות אברהם יצחק:</h3>
      <p>האדמו"ר מתולדות אברהם יצחק ישהה השבת בהר יונה יחד עם חסידיו המתגוררים במקום.</p>
      <p>לרגל השבת המיוחדת הוקם אוהל ענק, והמונים צפויים להגיע ל'טישים' במהלך השבת.</p>
      <h3>בוהוש:</h3>
      <p>האדמו"ר מבוהוש השוהה בארה"ב לטובת מוסדותיו ישבות השבת בעיר מונסי.</p>
      <h3>ויז'ניץ (מרכז)</h3>
      <p>שמחת העלייה לתורה לנכד האדמו"ר מויז'ניץ, בן לחתנו הרב יואל משה מרדכי, בנו של האדמו"ר מוויען, תתקיים בבית המדרש המרכזי של החסידות ברחוב שלמה המלך בבני ברק.</p>
      <p>שמחת ה'פארשפיל' תתקיים במוצי שבת בהשתתפות אדמו"רים ורבנים.</p>
      <p>לרגל השמחה שוהים כלל החסידים בבני ברק.</p>
      <h3>נדבורנה - י"ם:</h3>
      <p>האדמו"ר מנדבורנה ירושלים השוהה בביקור בארה"ב ישבות בקרב חסידיו בעיר מונסי.</p>
      <h3>טשרנוביל:</h3>
      <p>האדמו"ר מטשרנוביל השוהה בביקור בארה"ב לטובת מוסדותיו, ישבות בלייקווד, שם תתקיים שבת התאחדות מרכזית לחסידיו המתגוררים בארה"ב.</p>
      <h3>סטראפקוב:</h3>
      <p>בחסידות סטראפקוב מציינים את שבת שקודם ה'יארצייט' של הרה"ק בעל ה'דברי יחזקאל שרגא' מסטראפקוב, שיחול ביום רביעי הקרוב.</p>
      <p>לרגל השבת יערוך בנו הרבי מסטראפקוב 'טיש' בבית מדרשו בשכונת מאה שערים.</p>
      <h3>אב"ד סקולען:</h3>
      <p>אב"ד סקולען - בורו פארק, ובנו הצעיר של הרבי מסקולען זיע"א, השוהה בביקור בארה"ק, ישבות בירושלים.</p>
      <p>התפילות יתקיימו בהיכל ישיבת סאטמר ברחוב אבן האזל בעיר.</p>
      <p>בליל שבת יערוך האב"ד 'טיש' בבניין ישיבת הרב קפלן באותו רחוב.</p>
      <p>יצויין כי זוהי הפעם הראשונה מאז פטירת אביו בשנה שעברה, שבו הבן הצעיר יערוך את שולחנו לפני קהל חסידים.</p>
      <h3>סקווירא:</h3>
      <p>שמחת העלייה לתורה לנכד האדמו"ר מסקווירא, בן לבנו הרב יצחק טווערסקי, חתן האדמו"ר מויז'ניץ, עם נכדת האדמו"ר מדעעש, בת לבנו הרב גדליה משה פאנעט, תתקיים בבית המדרש המרכזי של החסידות בשיכון סקווירא בניו יורק.</p>
      <h3>ביאלה:</h3>
      <p>האדמו"ר מביאלה בני ברק השוהה בחו"ל לרגל מוסדותיו, ישבות בלוס אנג'לס יחד עם קבוצה מחסידיו.</p>
      <h3>קרעטשניף סיגעט:</h3>
      <p>האדמו"ר מקרעטשניף סיגעט השוהה בארה"ב לרגל שמחת נישואי נכדו, ישבות במונסי בבית הנגיד ר' ישראל הורוויץ.</p>
      <h3>מישקולץ:</h3>
      <p>השבת תתקיים שמחת העלייה לתורה לנכדו של האדמו"ר ממישקולץ, בן לבנו הרב אהרן ברגר, חתן הרב שלום טויב, עם בת הרב משה אהרן דוידוביץ, אב"ד סעקליד.</p>
      <p>השמחה תתקיים בבית המדרש של החסידות בפתח תקווה.</p>
      <h3>ר' מיילך בידרמן:</h3>
      <p>המשפיע החסידי הנודע הרה"צ רבי אלימלך בידרמן ישבות בעיר בני ברק וימסור שיחת חיזוק בסעודה שלישית בבית המדרש פיאסצנא ברחוב רש"י 8 בעיר.</p>
      <h3>ישיבת אורייתא:</h3>
      <p>כלל תלמידי ישיבת אורייתא, בראשות המנהל הרוחני הרב דוד שאפער, ישהו השבת בסמוך לציונו של רבי יונתן בן עוזיאל שבעמוקה, במסגרת שבת התאחדות.</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/338443.html">'מלכויות של מטה' • פרק 1: נקמתו של סנדר</a>
        </li>
        <li>
          <a href="https://www.kikar.co.il/338375.html">האדמו"ר מסאטמר במעמד 'חלאקה' לנכדו</a>
        </li>
        <li>
          <a href="https://www.kikar.co.il/338258.html">צימר משפחתי לסופ"ש מול נוף ים התיכון&gt;&gt; נצלו את המזג הנח! (פרסומי)</a>
        </li>
      </ul>
    </article>
  </body>
</html>