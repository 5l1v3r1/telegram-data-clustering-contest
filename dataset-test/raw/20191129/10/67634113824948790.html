<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/152389/"/>
    <meta property="og:site_name" content="AgroNews"/>
    <meta property="article:published_time" content="2019-11-29T10:29:00+00:00"/>
    <meta property="og:title" content="Взаємовигідна співпраця: вирощуємо врожай спільними зусиллями"/>
    <meta property="og:description" content="Сьогодні без впровадження новітніх технологій у сільськогосподарське виробництво, без застосування якісного посівного матеріалу та сучасних засобів захисту рослин від бур’янів, шкідників та хвороб, аграрії не можуть розраховувати на гарний врожай та прибуток. В умовах нестабільної економічної..."/>
  </head>
  <body>
    <article>
      <h1>Взаємовигідна співпраця: вирощуємо врожай спільними зусиллями</h1>
      <address><time datetime="2019-11-29T10:29:00+00:00">29 Nov 2019, 10:29</time> by <a rel="author">agronews.uaode/author</a></address>
      <p>
        <b>Сьогодні без впровадження новітніх технологій у сільськогосподарське виробництво, без застосування якісного посівного матеріалу та сучасних засобів захисту рослин від бур’янів, шкідників та хвороб, аграрії не можуть розраховувати на гарний врожай та прибуток.</b>
      </p>
      <figure>
        <img src="https://agronews.ua/wp-content/uploads/2019/11/20190610002127857-600x388-1.jpg"/>
      </figure>
      <p>В умовах нестабільної економічної ситуації та недостатньої кількості оборотного капіталу вітчизняні фермери змушені економити та рахувати кожну вкладену копійку. Отримати фінансування для проведення польових робіт сільгоспвиробнику не так вже й просто: банківські кредити часто невигідні та потребують забезпечення застави, яку фермер не завжди може надати. А без застосування якісного насіння, добрив та засобів захисту рослин неможливо отримати добрий врожай та забезпечити високі фінансові показники господарства.</p>
      <figure>
        <img src="https://agronews.ua/wp-content/uploads/2019/11/72417043_466511870623071_1369762008106270720_o.jpg"/>
      </figure>
      <p>Саме тому сьогодні особливо актуальними стають взаємовигідні партнерські стосунки між фермерами та дистрибуційними компаніями. Яскравим прикладом такої плідної співпраці на сучасному українському ринку є «Програма спільного вирощування» від компанії Vitagro Partner.</p>
      <figure>
        <img src="https://agronews.ua/wp-content/uploads/2019/11/74166350_563445977742379_1550492853237448704_n-1.jpg"/>
      </figure>
      <p>«Програма спільного вирощування» – це проект підтримки українських аграріїв, де компанія Vitagro Partner виступає взаємодоповнюючим партнером у вирощуванні врожаю. Ключова особливість програми – це відсутність грошових відносин. Клієнт отримує повний перелік засобів захисту рослин, насіння, добрива, інокулянти на безоплатній основі, а розраховується в кінці сезону частиною врожаю. Таким чином аграрії мають змогу заощадити кошти в період, коли вони потрібні на виробничі потреби», – зазначає Микола Сучек, кандидат сільськогосподарських наук, керівник відділу R&amp;D компанії Vitagro Partner.</p>
      <figure>
        <img src="https://agronews.ua/wp-content/uploads/2019/11/73322041_477554696185455_2557264029580001280_o.jpg"/>
      </figure>
      <p><a href="https://vitagro-partner.com.ua/co_cultivation_program">«Програма спільного вирощування»</a> охоплює десять основних сільськогосподарських культур: 7 ярих (соя, горох, кукурудза, соняшник, гірчиця біла, пшениця яра, ячмінь ярий), та 3 озимих (пшениця та ячмінь озимі, ріпак). Програма діє по всій Україні,а в 13 регіонах компанія має свої філії. Vitagro Partner – Волинській, Львівській, Тернопільській, Хмельницькій, Житомирській, Вінницькій, Київській, Чернігівській, Сумській, Полтавській, Черкаській, Кіровоградській та Харківській областях.</p>
      <figure>
        <img src="https://agronews.ua/wp-content/uploads/2019/11/72443187_466511997289725_1525247379068944384_o.jpg"/>
      </figure>
      <p>«Після рішення про старт Програми, наші спеціалісти – менеджер та агроном-консультант проводить обстеження поля партнера, аналізує місцеві ґрунтово-кліматичні умови, матеріально-технічну базу господарства. На основі отриманих висновків підбирається сорт, система захисту культури, рекомендується удобрення, регламент проведення робіт. Далі господарству надається насіння сорту нашої торгової марки Semelita, який ми підібрали, засоби захисту рослин Bayton, мікродобрива Energreen. Компанія має власний насіннєвий завод, що виготовляє насіння ТМ Semelita, та обладнаний найкращим обладнанням від Cimbria, насіннєву лабораторію, власну досвідчену агрономічну службу, має можливість відібрати для насінницьких ділянок найкращі поля, щоб виростити насіння з високими посівними якостями. Головна задача — забезпечити сортову чистоту та виробити якісне насіння з найменшим відсотком травмування», – підкреслює Микола Сучек.</p>
      <figure>
        <img src="https://agronews.ua/wp-content/uploads/2019/11/77221793_486990325241892_3850115615935168512_o.jpg"/>
      </figure>
      <p>За його словами, найголовнішою перевагою такої співпраці є агрономічний супровід партнера протягом усього періоду вирощування, адже погодні виклики, спалахи хвороб, шкідники вносять свої корективи в систему догляду за культурами. <br/>«Консультативний супровід є «червоною ниткою» співпраці. Іноді керівники господарств самі просять: – «Приїжджайте, контролюйте, щоб ми все зробили правильно», бо саме за такої взаємодії усі сторони зацікавлені в отриманні високих врожаїв», – підкреслює Микола Сучек.</p>
      <p>Він зазначив, що в минулому році «Програмою спільного вирощування» було охоплено 72 агропідприємства на площі біля 7000 га, а вже в поточному році –140 господарств на площі більше 11 000 га. Крім того, вже на сьогодні по озимій групі під врожай 2020 року укладено договори більше ніж 4000 га.</p>
      <p>«З багатьма підприємствами працюємо в ланках сівозміни, вважаю таку співпрацю найбільш оптимальною, адже, наприклад, виростивши сою на конкретному полі ми знаємо які препарати вносили, ступінь забур’яненості, післядію препаратів, потенціал ґрунту і т.д., відповідно працюємо далі по пшениці озимій, корегуючи технологію саме під це поле. Виростили пшеницю озиму, працюємо по соняшнику, і т. д.», – зазначає Микола Сучек.</p>
      <p>З кожним роком компанія <a href="https://vitagro-partner.com.ua/">Vitagro Partner</a> нарощує оберти та розширює клієнтську базу, підвищуючи стандарти українського агробізнесу. Компанія використовує у роботі передові технології та інтегрує їх в український досвід. Vitagro Partner має новітню наукову базу, а авторські технології наукового відділу тестуються та вдосконалюються на власних полях компанії. Агрономи сільгосппідприємств, які співпрацюють з Vitagro Partner, відзначають збільшення урожайності по всіх культурах в півтора рази, навіть в умовах посухи.</p>
      <p>«На жаль, зміни клімату, які накрили нашу планету, не оминули і Україну. Враховуючи пряму кореляційну залежність сільськогосподарського виробництва від погодних умов, головна задача наукового відділу компанії «тримати руку на пульсі», та діяти на випередження, адаптуючи технології, підбираючи сорти, культури, діючі речовини, щоб своєчасно давати відповіді на погодні виклики. Обираючи нові високоврожайні сорти насіння фермерські господарства можуть вийти на високі показники врожайності та прибутковості. А застосовуючи засоби захисту нового покоління під торговою маркою <a href="https://www.bayton.com.ua/ru/o-bajton">Bayton</a> зможуть бездоганно забезпечити надійний захист від бур’янів та шкідників, щоб усі рослини дали бездоганний врожай», – підкреслює Микола Сучек.</p>
      <p>
        <b>Довідка:</b>
      </p>
      <p><i>«Програма спільного вирощування від Vitagro Partner включає:<br/></i>• Якісне, сучасне насіння, підібране з урахуванням кліматичних та географічних особливостей регіону;<br/>• Агрономічний супровід та консультації фахівців на всіх етапах вирощування;<br/>• Використання сучасних інтенсивних технологій вирощування сільгоспкультур, що випробувані на полях Vitagro Partner.</p>
      <p>
        <i>Умови участі:</i>
      </p>
      <ul>
        <li>посівні площі не менш як 50 га;</li>
        <li>відсутність податкового боргу та відкритих виконавчих проваджень;</li>
        <li>забезпечення угоди додатковою гарантією.</li>
      </ul>
    </article>
  </body>
</html>