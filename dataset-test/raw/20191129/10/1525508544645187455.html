<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783859/%D8%B6%D8%B1%D9%88%D8%B1%D8%AA-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%B4%D8%A8%DA%A9%D9%87-%D9%85%D9%84%DB%8C-%D8%A7%D8%B7%D9%84%D8%A7%D8%B9%D8%A7%D8%AA-%D9%85%D8%B4%DA%A9%D9%84%D8%A7%D8%AA-%D8%AC%D9%88%D8%A7%D9%86%D8%A7%D9%86-%D8%B1%D8%B3%DB%8C%D8%AF%DA%AF%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T10:47:53+00:00"/>
    <meta property="og:title" content="امام جمعه گلستان تاکید کرد؛ ضرورت راه اندازی شبکه ملی اطلاعات/مشکلات جوانان رسیدگی شود"/>
    <meta property="og:description" content="بهارستان- امام جمعه گلستان با تاکید بر ضرورت راه اندازی شبکه ملی اطلاعات گفت: باید به مشکلات جوانان رسیدگی شود."/>
  </head>
  <body>
    <article>
      <h1>امام جمعه گلستان تاکید کرد؛ ضرورت راه اندازی شبکه ملی اطلاعات/مشکلات جوانان رسیدگی شود</h1>
      <address>
        <time datetime="2019-11-29T10:47:53+00:00">29 Nov 2019, 10:47</time>
      </address>
      <p>به گزارش <a href="https://www.mehrnews.com/">خبرنگار مهر</a> ،حجت الاسلام محمود نورپور در خطبه های نماز جمعه این هفته گلستان با اشاره به هفته بسیج اظهار داشت:بسیج از یادگاران ارزشمند امام راحل است که در طی دوران دفاع مقدس و سازندگی نقش بسزایی را ایفا نموده است.</p>
      <p>وی با اشاره به دیدار اخیر مقام معظم رهبری با بسیجیان نیز تصریح کرد: رهبر انقلاب اسلامی در دیدار چند روز گذشته با بسیجیان به نکات بسیار مهمی پرداختند که امیدوارم بسیجیان شهرستان بهارستان به فرامین اخیر مقام معظم رهبری اهتمام ویژه ای داشته باشد.</p>
      <p>نورپور راه اندازی شبکه ملی اطلاعات را امری ضروری خواند و افزود: چندین سال است که مقام مغطم رهبری بر اهمیت فضای مجازی تاکید دارند و باید دولت مردان در این حوزه بطور جدی ورود پیدا کنند.</p>
      <p>امام جمعه گلستان گفت: در روز اول اغتشاشات اخیر که اینترنت فعال بود سرور های مجازی خارجی عامل تحریک این جریان بود ولی اگر ما شبکه ملی داشتیم با مدیریت صحیح نیاز به قطع اینترنت نبود.</p>
      <p>وی بی تدبیری دولت را در عامل اصلی اغتشاشات در سطح کشور عنوان کرد و بیان داشت: اگر دولت در جریان سهمیه بندی درست کارشناسی و با یک تدبیر درست اجرا می کرد هیچ وقت شاهد این همه خسارت و بهانه دادن به دست دشمن نبودیم.</p>
      <p>امام جمعه گلستان در ادامه خطبه های این هفته نماز جمعه به مسائل و مشکلات جوانان کشور پرداخت و عنوان داشت: امروزه جوانان ما در کشور با مسائل و مشکلات متفاوتی دست و پنجه نرم می کنند که نیازمند توجه ویژه دولت به اینگونه موضوعات می باشد</p>
      <p>نورپور ادامه داد: به منظور برون رفت از این مشکلات باید ستاد رسیدگی به مشکلات جوانان در کشور راه اندازی شود و دولت نیز از این تشکل مردمی حمایت ویژه ای داشته باشد.<br/><br/> </p>
    </article>
  </body>
</html>