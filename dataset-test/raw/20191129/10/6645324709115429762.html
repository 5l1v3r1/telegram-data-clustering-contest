<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/skandal-v-parlamenta-otkazaha-da-izslushat-ananiev-za-spirane-na-speshen-priem-ot-detska-bolnica-news_1410884.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T10:30:00+00:00"/>
    <meta property="og:title" content="Скандал в парламента: Отказаха да изслушат Ананиев за спиране на спешен прием от детска болница"/>
    <meta property="og:description" content="До сериозен скандал се стигна в парламента."/>
  </head>
  <body>
    <article>
      <h1>Скандал в парламента: Отказаха да изслушат Ананиев за спиране на спешен прием от детска болница</h1>
      <address><time datetime="2019-11-29T10:30:00+00:00">29 Nov 2019, 10:30</time> by <a rel="author" href="https://www.actualno.com/editors/uid/96" target="_blank">Тодор Беленски</a></address>
      <p>До сериозен скандал се стигна в парламента.<b> БСП поиска изслушване на здравния министър Кирил Ананиев <a href="https://www.actualno.com/healthy/pediatrijata-spira-da-priema-speshni-sluchai-news_1410260.html">защо детската болница спира спешния си прием</a>.</b> <br/><br/><br/>Предложението направи зам.-председателят на левицата Драгомир Стойнев от парламентарната трибуна.</p>
      <related>
        <a href="https://www.actualno.com/healthy/ananiev-obeshta-medicinska-pomosht-za-vsjako-dete-news_1410409.html"/>
      </related>
      <p>"<b>Детската болница спира спешния си прием и ние от опозицията сме изключително притеснени</b> . Искахме най-колегиално министърът да дойде и да отговори. Желанието ни беше всички политически сили да му зададем този въпрос. <b>Оказа се, че за политиците от ГЕРБ е важно да е ясен денят и часът за този спешен случай, още повече, когато става въпрос за деца</b>", каза още Стойнев. <br/><b>Той посочи,че управляващите пазят министъра</b>. "Считаме този подход за недопустим, още повече г-жо председател съобразихме, че министърът идва днес тук, но за да отговаря на други въпроси", обясни още Стойнев. Председателят на парламента<b> Цвета Караянчева заяви, че е очаквала от опозицията да предложат това да бъде включено в дневния р</b>ед. "Ще подложа вашето предложение, ако направите такова на гласуване в зала", обясни Караянчева. Смятам, че емоциите са излишни и наистина правилникът за дейността на НС трябва да се спазва. <b>Да, вие направихте предложение за изслушване, но формално не сте посочили час и дата за изслушването.</b></p>
      <related>
        <a href="https://www.actualno.com/healthy/razkriha-ot-kakvo-e-pochinalo-3-godishnoto-dete-news_1408183.html"/>
      </related>
      <p>Това посочи от своя страна председателят на ПГ на ГЕРБ д-р Даниела Дариткова. Сутринта очаквахме да направите предложение за включване на тази точка в дневния ред. Не позволявайте колегите след 3 години функциониране на това Народно събрание да не познават правилника за организацията и дейността", обърна се тя към Караянчева. "Не мисля, че Министерство на здравеопазването чакаше вие да се сетите да го изслушвате, за да създаде ред и организация за приемане на децата. <b>Единственото, което е факт е, че е затворено интензивното отделение на педиатричната болница</b>", каза още д-р Дариткова. В крайна сметка <b>предложението на БСП беше подложено на гласуване</b>. Предложи го другият зам.-председател на групата Георги Свиленски. <b>Депутатите обаче го отхвърлиха</b>. "За" предложението гласуваха 69 народни представители, "против" - 3 и "въздържали се" -68, с което то бе отхвърлено.</p>
      <related>
        <a href="https://www.actualno.com/healthy/pediatrijata-spira-da-priema-speshni-sluchai-news_1410260.html"/>
      </related>
      <p>"<b>Срам и позор, с това мога да обобщя гласуването и дискусията</b>. Не ви ли е срам", каза Свиленски и предложи прегласуване. Той призова Цвета Караянчева да се прояви като авторитет и да даде знак на депутатите от ГЕРБ да гласуват "За". "<b>Те чакат, не знаят какво правят</b>", завърши процедурата си Свиленски. <b>"Моля да не обиждате народните представители</b>", обърна се Караянчева към Свиленски. След прегласуването предложението на опозицията отново бе отхвърлено със 72 гласа "за", 5 "против" и 74 "въздържали се".</p>
    </article>
  </body>
</html>