<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642607/%DB%B4%DB%B5-%DA%A9%D8%B4%D8%AA%D9%87-%D8%AF%D8%B1-%D8%AF%D8%B1%DA%AF%DB%8C%D8%B1%DB%8C%E2%80%8C%D9%87%D8%A7%DB%8C-%D8%B1%D9%88%D8%B2-%D9%BE%D9%86%D8%AC%E2%80%8C%D8%B4%D9%86%D8%A8%D9%87-%D8%B9%D8%B1%D8%A7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T10:38:00+00:00"/>
    <meta property="og:title" content="۴۵ کشته در درگیری‌های روز پنج‌شنبه عراق"/>
    <meta property="og:description" content="در درگیری‌ها میان تظاهرکنندگان و نیروهای امنیتی عراق در شهرهای ناصریه، نجف و بغداد در روز گذشته بیش از ۴۵ تن کشته شده و صدها تن دیگر زخمی شدند."/>
  </head>
  <body>
    <article>
      <h1>
        <a href="https://www.bultannews.com/fa/news/642607/%DB%B4%DB%B5-%DA%A9%D8%B4%D8%AA%D9%87-%D8%AF%D8%B1-%D8%AF%D8%B1%DA%AF%DB%8C%D8%B1%DB%8C%E2%80%8C%D9%87%D8%A7%DB%8C-%D8%B1%D9%88%D8%B2-%D9%BE%D9%86%D8%AC%E2%80%8C%D8%B4%D9%86%D8%A8%D9%87-%D8%B9%D8%B1%D8%A7%D9%82">۴۵ کشته در درگیری‌های روز پنج‌شنبه عراق</a>
      </h1>
      <h2>در درگیری‌ها میان تظاهرکنندگان و نیروهای امنیتی عراق در شهرهای ناصریه، نجف و بغداد در روز گذشته بیش از ۴۵ تن کشته شده و صدها تن دیگر زخمی شدند.</h2>
      <address><time datetime="2019-11-29T10:38:00+00:00">29 Nov 2019, 10:38</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، منابع پزشکی تصریح کردند که در درگیری‌های روز پنج‌شنبه در <b>نجف</b>، ۱۶ تظاهرکننده کشته و بیش از ۵۰۰ تن دیگر زخمی شدند.</p>
      <p>همزمان، فرماندهی <b>عملیات</b> مشترک در <b>عراق</b> اعلام کرد که عادل عبدالمهدی، نخست وزیر عراق دستور تحقیقات در خصوص رخدادها در دو استان نجف و ذی‌قار را داده است.</p>
      <p>از سوی دیگر، برخی از عشایر عراقی اعلام کرده‌اند که برای "حفاظت از تظاهرکنندگان" به ویژه در استان‌های جنوب و مرکز کشور علیه نیروهای امنیتی سلاح در دست می‌گیرند که این امر، تحول خطرناک جدیدی در اعتراضات در عراق به شمار می‌آید.</p>
      <p>در همین حال، عادل الدخیلی، استاندار ذی قار پس از کشته شدن ۳۲  تن در این استان، از منصب خود استعفا داد. وی همچنین حمایت خود را از اعتراضات و ناآرامی‌ها اعلام کرد.</p>
      <p>طبق گفته منابع اسکای نیوز، در روز پنج شنبه، در ذی قار، ۳۲ تن کشته و ۲۵۵ تن دیگر زخمی و در نجف ۱۰ تن جان باخته و حدود ۵۰۰ نفر زخمی شدند.</p>
      <p>همچنین رسانه‌های عراقی شب گذشته از اعمال مقررات منع آمد و شد در نجف اشرف تا صبح امروز خبر دادند.</p>
      <p>انتهای پیام/</p>
    </article>
  </body>
</html>