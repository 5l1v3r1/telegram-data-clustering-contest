<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/126205/oi-eyropaikes-hores-poy-ehoyn-oikonomiki-eyimeria-poy-brisketai-i-ellada"/>
    <meta property="og:site_name" content="Insider"/>
    <meta property="article:published_time" content="2019-11-29T10:51:00+00:00"/>
    <meta property="og:title" content="Οι ευρωπαϊκές χώρες που έχουν οικονομική ευημερία – Πού βρίσκεται η Ελλάδα"/>
    <meta property="og:description" content="Τι αποκαλύπτει έρευνα της Intrum. «Οι Ευρωπαίοι αισθάνονται ότι ζουν σε οικονομικό στρες», δηλώνει ο Διευθύνων Σύμβουλος της Intrum, Mikael Ericson."/>
  </head>
  <body>
    <article>
      <h1>Οι ευρωπαϊκές χώρες που έχουν οικονομική ευημερία – Πού βρίσκεται η Ελλάδα</h1>
      <h2>Τι αποκαλύπτει έρευνα της Intrum. «Οι Ευρωπαίοι αισθάνονται ότι ζουν σε οικονομικό στρες», δηλώνει ο Διευθύνων Σύμβουλος της Intrum, Mikael Ericson.</h2>
      <address>
        <time datetime="2019-11-29T10:51:00+00:00">29 Nov 2019, 10:51</time>
      </address>
      <p><b>Η Γερμανία και η Αυστρία είναι οι δύο χώρες που παρουσιάζουν τη μεγαλύτερη οικονομική ευημερία στην Ευρώπη, </b>καταλαμβάνοντας τις κορυφαίες θέσεις στη σχετική λίστα, ενώ στον αντίποδα, <b>Ελλάδα και Λιθουανία καταλαμβάνουν τις τελευταίες θέσεις.</b></p>
      <p>Στο συμπέρασμα αυτό καταλήγει σχετική έρευνα της εταιρείας<b> Intrum,</b> <a href="https://www.bloomberg.com/news/articles/2019-11-28/germany-austria-rank-highest-on-financial-wellbeing-in-europe">στοιχεία της οποίας παρουσιάζει το <b>Bloomberg</b></a>. Για την κατάρτιση του Βαρόμετρου Οικονομικής Ευημερίας, το οποίο μετρά τις επιδόσεις 24 ευρωπαϊκών χωρών, η Intrum εξετάζει μια σειρά παραγόντων, όπως:</p>
      <ul>
        <li>εάν οι πολίτες έχουν τη δυνατότητα να καλύψουν τους λογαριασμούς και τις υποχρεώσεις τους εγκαίρως,</li>
        <li>εάν οι πολίτες έχουν</li>
        <li>εάν οι πολίτες προχωρούν σε αποταμίευση</li>
      </ul>
      <h3>Οι χώρες που παρουσιάζουν οικονομική ευημερία</h3>
      <p>Γερμανία και Δανία καταλαμβάνουν τις δύο πρώτες θέσεις στη λίστα, ως προς την ικανότητα των νοικοκυριών να καλύπτουν τις υποχρεώσεις τους, ενώ Ουγγαρία, Τσεχία και Εσθονία είναι οι χώρες που εμφανίζουν τη μικρότερη εξάρτηση από χρέη. Σουηδία και Ελβετία είναι οι χώρες που έχουν δυνατότητα να αποταμιεύουν κάθε μήνα, ενώ Φινλανδία και Βρετανία διαθέτουν την υψηλότερη οικονομική παιδεία.</p>
      <figure>
        <img src="https://www.insider.gr/sites/default/files/inline-images/pin%20.png"/>
      </figure>
      <h3>Τα κυριότερα ευρήματα της έρευνας</h3>
      <p>- Το 45% των Ευρωπαίων που συμμετείχαν στην έρευνα δηλώνουν ότι οι λογαριασμοί και οι υποχρεώσεις τους αυξάνονται ταχύτερα από ότι τα εισοδήματά τους, ενώ το 43% εκτιμούν ότι αυτές οι ανησυχίες επηρεάζουν την οικονομική τους ευημερία.</p>
      <p>- Το 24% δηλώνουν ότι έχουν δανειστεί χρήματα για να καλύψουν τους λογαριασμούς τους το τελευταίο εξάμηνο, έναντι του 20% που διαμορφωνόταν το ποσοστό στην αντίστοιχη, προηγούμενη έρευνα της εταιρείας.</p>
      <p>- Ακόμη κι αν τα κόστη διαβίωσης αυξάνονται, το 75% των ερωτηθέντων δηλώνουν ότι έχουν τη δυνατότητα να αποταμιεύουν μέρος του μισθού τους κάθε μήνα.</p>
      <p>«Οι Ευρωπαίοι αισθάνονται ότι ζουν σε οικονομικό στρες», δηλώνει ο Διευθύνων Σύμβουλος της Intrum, Mikael Ericson, ενώ εξέφρασε την ανάγκη ο κόσμος να αποκτήσει οικονομική παιδεία.</p>
      <p>Στην έρευνα συμμετείχαν 24.004 καταναλωτές από 24 χώρες της Ευρώπης.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/126059/ee-bretania-entos-2020-i-nea-symfonia-gia-emporio"/>
        <a href="https://www.insider.gr/eidiseis/oikonomia/126016/ekt-oi-ipa-kyriarhoyn-stis-synallages-me-karta-stin-eyropi"/>
        <a href="https://www.insider.gr/eidiseis/kosmos/125947/epikyrothike-o-katalogos-ton-27-melon-tis-neas-eyropaikis-epitropis"/>
      </related>
    </article>
  </body>
</html>