<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tafelspicc/20191128-datolya-reggelire.html"/>
    <meta property="og:site_name" content="Origo"/>
    <meta property="article:published_time" content="2019-11-29T10:35:00+00:00"/>
    <meta property="og:title" content="Datolyával még energikusabban indul a reggel"/>
    <meta property="og:description" content="Készítsük el ezt a két receptet, ha lusták vagyunk egy nagyszabású reggelihez."/>
  </head>
  <body>
    <article>
      <h1>Datolyával még energikusabban indul a reggel</h1>
      <address><time datetime="2019-11-29T10:35:00+00:00">29 Nov 2019, 10:35</time> by <a rel="author">Táfelspicc</a></address>
      <p>
        <b>A datolyának, mint minden természetes alapanyagnak, számos egészségügyi előnye van. Reggelire fogyasztva például kellő mennyiségű energiát ad egész napra – főleg egy letargikusan induló napon.</b>
      </p>
      <p>A reggelek nehezek – ezt be kell vallanunk. Még ki sem pattant a szemünk, már a kávéra gondolunk. Ugyanakkor nagyon nagy segítséget jelenthet egy energianövelő étkezés is, amely arra motivál minket,</p>
      <p>
        <mark>hogy a lehető legtöbbet hozzuk ki magunkból a munkában.</mark>
      </p>
      <p>A <a href="https://food.ndtv.com/food-drinks/healthy-diet-include-dates-in-your-morning-meal-to-start-the-day-on-a-healthy-note-2140075">datolya</a> a természetes cukrok gazdag forrása, amely azonnal energialöketet ad. Ám pont emiatt érdemes egy lassan felszívódó szénhidráttal tálalni, hogy utána ne essen le túl gyorsan a vércukorszintünk.</p>
      <aside>Emellett fehérjék és rostok is vannak benne, amelyek tökéletes reggeli alapanyaggá teszik.</aside>
      <p>Meglepődnénk, ha tudnánk, mennyire sokoldalú ez a gyümölcs. Ezért bátran kísérletezzünk vele a konyhában! próbáljuk ki például a következő recepteket!</p>
      <figure>
        <img src="https://cdn.nwmgroups.hu/s/img/i/1911/20191128datolya.jpg?w=645&amp;h=430"/>
        <figcaption>
          <cite>Forrás: Shutterstock</cite>
        </figcaption>
      </figure>
      <h3>Datolyás tejturmix</h3>
      <p>
        <i>Egy szupergyors és tápanyagokban gazdag ital a reggeli mellé.</i>
      </p>
      <p>
        <b>Hozzávalók:</b>
      </p>
      <ul>
        <li>¼ csésze datolya, magozva, apróra vágva</li>
        <li>2 evőkanál cukor (opcionális)</li>
        <li>750 ml tej</li>
      </ul>
      <p><b>Elkészítés:</b><br/>Tegyük a hozzávalókat egy turmixgépbe és dolgozzuk össze.</p>
      <h3>Baconbe csavart datolya</h3>
      <p>
        <i>A népszerű karácsonyi snack reggelire is tökéletes. Mindössze 30 perc alatt elkészíthetjük, majd tálalhatjuk különböző sajtokkal, rántottával, esetleg valamilyen teljes kiőrlésű, házi kenyérrel.</i>
      </p>
      <p>
        <b>Hozzávalók:</b>
      </p>
      <ul>
        <li>bacon</li>
        <li>olívaolaj</li>
        <li>5-6 datolya</li>
        <li>só és bors</li>
        <li>1 csésze krémsajt</li>
        <li>metélőhagyma</li>
      </ul>
      <p><b>Elkészítés:</b><br/>Egy tálban keverjük össze a sót, a borsot, a metélőhagymát és a krémsajtot.<br/>Forgassuk meg a datolyát a sajtban, azután csavarjuk bele a szalonnacsíkba.<br/>tegyük egy olívaolajjal kikent tepsire és süssük 6-7 percig 180 fokra előmelegített sütőben.</p>
      <related>
        <h4>TOVÁBBI ÉRDEKES CIKKEK, RECEPTEK AZ ORIGO GASZTROROVATÁBAN:</h4>
        <a href="https://www.origo.hu/tafelspicc/index.html"/>
        <a href="https://www.origo.hu/tafelspicc/20191128-mandzsuriai-csirke-ebedre.html"/>
        <a href="https://www.origo.hu/tafelspicc/20191127-aranytej-kurkumas-tej-recept.html"/>
        <a href="https://www.origo.hu/tafelspicc/20191126-kenyer-recept-glutenmentes-tejmentes.html"/>
      </related>
    </article>
  </body>
</html>