<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/the-mandalorian-setinden-sevimli-bebek-yoda-videosu-izle/"/>
    <meta property="og:site_name" content="LOG"/>
    <meta property="article:published_time" content="2019-11-29T10:00:10+00:00"/>
    <meta property="og:title" content="The Mandalorian setinden sevimli “bebek Yoda” videosu [İzle]"/>
    <meta property="og:description" content="Disney+'ın orijinal Star Wars dizisi The Mandalorian hem çekim kalitesi, hem konusu, hem de &quot;bebek Yoda&quot; karakteri ile kalbimizi kazanmış durumda."/>
  </head>
  <body>
    <article>
      <h1>The Mandalorian setinden sevimli “bebek Yoda” videosu [İzle]</h1>
      <address><time datetime="2019-11-29T10:00:10+00:00">29 Nov 2019, 10:00</time> by <a rel="author">Ninsu KAHRAMAN</a></address>
      <p>Disney+’ın orijinal<b> Star Wars</b> dizisi <b>The Mandalorian</b> hem çekim kalitesi, hem konusu, hem de “<b>bebek Yoda</b>” karakteri ile kalbimizi kazanmış durumda. Bebek Yoda’nın sahne arkası görüntüleri ise bir kez daha kalbinizi eritecek.</p>
      <p><b>Star Wars </b>hayranlarının son dönemlerde karşısına çıkmış en iyi işlerden biri <b>The Mandalorian</b>. Henüz 3 bölüm yayınlamasına karşın büyük beğeni kazanan ve serinin hayranlarının her haftayı iple çekmesini sağlayan yapımın başrolünü Pedro Pascal üstleniyor. Ancak spot ışıkları ne yazık ki Pascal’ın üzerinden bir parça kaymış durumda. Çünkü “<b>bebek Yoda</b>” tüm sevgiyi ve ilgiyi üzerine çekmeyi başardı bile. Şükran Günü haftasına giren Amerikalı izleyiciler için de dizinin yaratıcısı <a href="https://www.instagram.com/jonfavreau/">Jon Favreau</a> bebek Yoda’lı bir sürpriz yayınlıyor.</p>
      <figure>
        <embed-post data-src="https://www.instagram.com/p/B5ZHifCFDtS" data-service="Instagram"/>
      </figure>
      <h3>The Mandalorian dizisinden kamera arkası görüntüsü</h3>
      <p>Bildiğiniz gibi dizinin çekimlerinde bebek Yoda için özel tasarlanmış bir kukla kullanılıyor. Hatta dizi yapımcılarının bir ara kuklanın yetersiz kalması korkusuyla işi dijitalde çözme düşüncesi dahi olmuş. Neyse ki bu fikirden vazgeçilmiş. Favreau’nun paylaştığı kısa kesitte de kuklanın tatlı tatlı sağa sola bakması, kulaklarını oynatması resmediliyor. Star Wars hayranları ise heyecanla elleri cüzdanlarında bebek Yoda’nın oyuncaklarını bekliyor. Dizi cephesinden bebek Yoda’yı içeren resmi ürünler ise şimdilik hayal kırıklığı. Detaylarına <a href="https://www.log.com.tr/the-mandalorian-hayranlarini-uzen-resmi-bebek-yoda-urunleri/">buradaki </a>haberimizde yer verdiğimiz ürünler koca bir şaka gibi görünüyor. Bebek Yoda’nın oyuncaklarının hala gelmeme sebebinin ise dizinin sızıntı riskini alamaması olduğunu kaydedelim. Hasbro, 2020’ye kadar oyuncak çıkaramayacaklarını kaydedip, en çok para harcanan tatil dönemini elemek zorunda kaldıklarını kaydetmişti.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/star-wars-the-rise-of-skywalker-fragmaniyla-gelen-gise-beklentisi-video/"/>
      </related>
    </article>
  </body>
</html>