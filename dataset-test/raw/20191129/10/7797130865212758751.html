<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Biznis/a548004/Strajk-radnika-distributivnih-centara-Amazona-u-Nemackoj.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-29T10:19:00+00:00"/>
    <meta property="og:title" content="Štrajk radnika distributivnih centara Amazona u Nemačkoj baš na &quot;crni petak&quot;"/>
    <meta property="og:description" content="Radnici distributivnih centara Amazona u Nemačkoj štrajkuju sa zahtevom da im se povećaju plate, a to čine baš na..."/>
  </head>
  <body>
    <article>
      <h1>Štrajk radnika distributivnih centara Amazona u Nemačkoj baš na "crni petak"</h1>
      <address>
        <time datetime="2019-11-29T10:19:00+00:00">29 Nov 2019, 10:19</time>
      </address>
      <p>Radnici distributivnih centara Amazona u Nemačkoj štrajkuju sa zahtevom da im se povećaju plate, a to čine baš na "crni petak", kada je jedan od najprometnijih dana za onlajn prodavca, prenosi AP.</p>
      <p>Sindikat ver.di saopštio je danas da je štrajk počeo tokom noći u šest distributivnih centara u celoj zemlji, a neki su planirani da traju do utorka.</p>
      <p>Predstavnik sindikata Orhan Akman rekao je da zaposleni žele da pošalju signal da se njihov rad ne može kupiti kao što se to čini sa ekstremnim popustima koje Amazon nudi u ovo doba godine.</p>
      <p>On je optužio kompaniju i za "ekstremni pritisak" na zaposlene, što je rezultiralo bolovanjima radnika.</p>
    </article>
  </body>
</html>