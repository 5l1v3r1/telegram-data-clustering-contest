<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/proccupati-per-ronaldo-e-tutto-sotto-controllo-il-piano-della-ju-55118"/>
    <meta property="og:site_name" content="il BiancoNero"/>
    <meta property="article:published_time" content="2019-11-29T10:30:00+00:00"/>
    <meta property="og:title" content="Proccupati per Ronaldo? E' tutto sotto controllo: il piano della Juve"/>
    <meta property="og:description" content="Ci risiamo, di nuovo. Cristiano Ronaldo è in dubbio per la gara di domenica col Sassuolo. Il ginocchio non è ancora guarito completamente, Sarri sta valutando la situazione giorno per giorno"/>
  </head>
  <body>
    <article>
      <h1>Proccupati per Ronaldo? E' tutto sotto controllo: il piano della Juve</h1>
      <address>
        <time datetime="2019-11-29T10:30:00+00:00">29 Nov 2019, 10:30</time>
      </address>
      <p>Ci risiamo, di nuovo. <b>Cristiano Ronaldo</b> è in dubbio per la gara di domenica col Sassuolo. Il ginocchio non è ancora guarito completamente, Sarri sta valutando la situazione giorno per giorno insieme al suo staff. E i tifosi sono già scatenati tra chi dice che non può giocare solo quando decide lui e chi lo considera addirittura un peso. Calma. Perché di CR7 ce n'è uno solo e la Juve se lo tiene stretto come ha confermato anche Paratici qualche giorno fa. <b>E' vero, Cristiano non sta attraversando un momento positivo, ma il portoghese vuole arrivare al top nel momento decisivo della stagione.</b></p>
      <p><b>IL PROGRAMMA</b> - E' una storia già vista.<b> "Ma Ronaldo non segna più?" dicevano nei momenti di calo ai tempi del Real. Poi? Tac: Champions e Pallone d'Oro</b>. Perché più lo criticano e più lui si carica. Una forza mentale più unica che rara che lo spinge ad alzare l'asticella sempre più in alto arrivando oltre il proprio limite. Secondo <i>Tuttosport</i>, Cristiano si sta preparando per tornare alla grande: <b>nel mirino c'è la fase a eliminazione diretta della Champions, dagli ottavi in poi si fa sul serio e serve il miglior Ronaldo. Per la Champions ma anche per lo scudetto quando verso marzo/aprile ci saranno le gare decisive. </b>La Juve non è preoccupata della condizione di CR7, sa che <b>sta andando tutto secondo i piani</b>: rallentare in autunno per poi esplodere nei mesi fondamentali. Sboccerà, statene certi. Come un fiore a primavera.</p>
      <p>
        <a href="https://www.ilbianconero.com/a/sarri-con-il-dubbio-ronaldo-deve-giocare-o-riposare-vota-69172">Sarri con il dubbio Ronaldo: deve giocare o riposare? VOTA</a>
      </p>
    </article>
  </body>
</html>