<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/ofk-maste-spara-13-tjanster-ska-bort/"/>
    <meta property="og:site_name" content="DN.SE"/>
    <meta property="article:published_time" content="2019-11-29T10:54:00+00:00"/>
    <meta property="og:title" content="ÖFK måste spara – 13 tjänster ska bort"/>
    <meta property="og:description" content="Östersunds FK måste minska personalstyrkan med 13 personer och har inlett förhandlingar med facket."/>
  </head>
  <body>
    <article>
      <h1>ÖFK måste spara – 13 tjänster ska bort</h1>
      <address><time datetime="2019-11-29T10:54:00+00:00">29 Nov 2019, 10:54</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Östersunds FK måste minska personalstyrkan med 13 personer och har inlett förhandlingar med facket. Förutom att dra ned på personal på kansli, akademi och i ledarstaben ska även kostnaderna för spelartruppen minskas.</b>
      </p>
      <p>Krisande ÖFK, som tidigare i veckan <a href="https://www.dn.se/sport/fotboll/ostersund-nekas-elitlicens/">förlorade elitlicensen</a> och därmed sin plats i allsvenskan, skriver på sin hemsida att fackliga förhandlingar inletts för att dra ned personalstyrkan med cirka 13 tjänster.</p>
      <p>Totalt handlar det om att göra besparingar som motsvarar 33 procent av ÖFK:s totala kostnader.</p>
      <p>”Vi är tvungna att göra detta för att få balans i vår ekonomi inför 2020”, säger ÖFK:s vd Lennart Ivarsson i en kommentar på hemsidan.</p>
      <p><b>Besparingarna gäller</b> även spelartruppen.</p>
      <p>”Självklart är det här en balansgång när det gäller besparingar och att ha ett lag och verksamhet som är slagkraftigt”, säger Lennart Ivarsson.</p>
    </article>
  </body>
</html>