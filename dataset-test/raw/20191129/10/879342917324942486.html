<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/29/novyna/suspilstvo/minyusti-anonsuvaly-vprovadzhennya-elektronnoho-obliku-uvyaznenyx"/>
    <meta property="og:site_name" content="Слово і Діло"/>
    <meta property="article:published_time" content="2019-11-29T10:25:35+00:00"/>
    <meta property="og:title" content="У Мін'юсті анонсували впровадження електронного обліку в'язнів"/>
    <meta property="og:description" content="Міністерство юстиції розробило спеціальне програмне забезпечення для електронного обліку осіб, які перебувають у пенітенціарних установах на території України."/>
  </head>
  <body>
    <article>
      <h1>У Мін'юсті анонсували впровадження електронного обліку в'язнів</h1>
      <address>
        <time datetime="2019-11-29T10:25:35+00:00">29 Nov 2019, 10:25</time>
      </address>
      <p>
        <b>Міністерство юстиції розробило спеціальне програмне забезпечення для електронного обліку осіб, які перебувають у пенітенціарних установах на території України.</b>
      </p>
      <p>Про це 28 листопада повідомив глава відомства <a href="https://www.slovoidilo.ua/persony/maliuska-denys-leontiiovych">Денис Малюська</a> на презентації Тo do list.</p>
      <p>«<i>У нас немає жодних достовірних даних про кількість ув'язнених у пенітенціарних установах України. Ми приблизно розуміємо, що це понад 50 тисяч - можливо, 55, 53, можливо, плюс-мінус кілька тисяч. Ми не можемо це адмініструвати, ми не розуміємо, що відбувається з людьми в усіх установах, у нас немає обліку</i>», - наголосив міністр.</p>
      <p>За його словами, за останні кілька місяців було розроблено спеціальне програмне забезпечення для пенітенціарних установ, яке дозволить не тільки вести облік ув'язнених, але і враховувати всі ризики, пов'язані з конкретною особою.</p>
      <p>«<i>Для того, щоб мати уявлення про те, що відбувається в установах – хто де перебуває, куди переміщається і що з такою особою відбуватиметься далі - буде здійснено облік засуджених</i>», - пояснив Малюська.</p>
      <p>Раніше повідомлялося, що <a href="https://www.slovoidilo.ua/2019/10/11/novyna/polityka/ukrayini-mayut-namir-skorotyty-kilkist-vyaznycz">в Україні мають намір скоротити кількість в'язниць</a>.</p>
      <p>Також <a href="https://www.slovoidilo.ua/2019/11/21/novyna/finansy/minsoczpolityky-sprostuvaly-povidomlennya-pro-prypynennya-vyplat-likarnyanyx">у Мінсоцполітики спростували повідомлення про припинення виплат лікарняних.</a></p>
      <p>Як відомо, мінстр Кабміну <a href="https://www.slovoidilo.ua/promise/66694.html">Дмитро Дубілет пообіцяв найближчим часом запустити проєкт «Електронні лікарняні».</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/21/novyna/finansy/minsoczpolityky-sprostuvaly-povidomlennya-pro-prypynennya-vyplat-likarnyanyx"/>
        <a href="https://www.slovoidilo.ua/2019/10/11/novyna/polityka/ukrayini-mayut-namir-skorotyty-kilkist-vyaznycz"/>
      </related>
    </article>
  </body>
</html>