<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/eirokausi/29112019-supergrandu_duelis_smits_un_barca_uznems_"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-29T10:23:00+00:00"/>
    <meta property="og:title" content="Britnija Grainere: &quot;ASV mājās ir 20 pistoles, bet Krievijā – alga ar sešām nullēm&quot;"/>
    <meta property="og:description" content="CSKA trīs spēles pēc kārtas Eirolīgā nav zaudējusi teju trīs gadus"/>
  </head>
  <body>
    <article>
      <h1>Britnija Grainere: "ASV mājās ir 20 pistoles, bet Krievijā – alga ar sešām nullēm"</h1>
      <address>
        <time datetime="2019-11-29T10:23:00+00:00">29 Nov 2019, 10:23</time>
      </address>
      <p>Šovakar 22:00 ULEB Eirolīgas 11. kārtas spēlē tabulas līdervienība "Barcelona", ko pārstāv latviešu uzbrucējs Rolands Šmits, savā laukumā tiksies ar čempioni Maskavas CSKA, ko pārstāv latviešu aizsargs Jānis Strēlnieks.</p>
      <p>11. kārtas pirmajā spēļu dienā zaudējumus piedzīvoja Jāņa Timmas un Daira Bertāna Maskavas apgabala "Khimki", kā arī Riharda Lomaža ASVEL. Arī šodien viena no latviešu pārstāvētajām komandām zaudēs, bet ir arī labā ziņā - viena uzvarēs. Proti, savā starpā spēlēs Šmita "Barcelona" un Strēlnieka CSKA. Vēl nesen tās tabulā bija līdzās, bet, zaudējot divus mačus pēc kārtas, "armijnieki" atkāpušies uz septīto pozīciju.</p>
      <p>Maskaviešiem kopš Vila Klaiberna savainojuma (krusteniskās saites, šosezon vairs nespēlēs) sešos mačos nācies piedzīvot četrus zaudējumus. Viesošanās Spānijā sākās pagājušajā nedēļā, piedzīvojot neveiksmes Vitorijā (70:80) un Madridē (81:97). Palikt siltajās zemēs līdz nākamajam mačam Spānijā nebija iespējams, jo pirmdien Maskavā bija jāaizvada VTB līgas spēle. Tajā izdevās atgūt pozitīvākas emocijas (94:69).</p>
      <p>Arī "Barcelona" zaudējusi savu pamata piecinieka vieglo uzbrucēju - Viktors Klavers gan noteikti atgriezīsies laukumā šosezon, bet vēl turpina atgūties no savainojuma, ko guva 1. novembrī mačā pret Milānu. Bez Klavera zaudējusi divus no trim mačiem - tie arī pagaidām vienīgie divi šajā sezonā. Pagājušajā nedēļā izdevās ne vien divreiz triumfēt Eirolīgā (89:63 pret "Fenerbahce" un 96:73 pret "Maccabi"), bet svētdien arī ACB līgā (87:83 viesos pret "Murcia").</p>
      <p>CSKA rindās <b>Jānis Strēlnieks</b> pēdējā mēneša laikā ticis pie lielāka spēles laika un lomas, un šādu uzticību arī attaisnojis, piecos mačos Eirolīgā vidēji gūstot 13,6 punktus, izdalot 3,4 rezultatīvas piespēles un izcīnot 2,4 atlēkušās bumbas. Arī <b>Rolands Šmits</b> Barselonā pēc Klavera savainojuma ticis pie nozīmīgāka spēles laika, pēdējos četros Eirolīgas mačos ejot laukumā starta pieciniekā. Komandā ar tik daudz uzbrukuma ieročiem gan līdz iespējām uzbrukt grozam valmierietis nav ticis bieži (šajā laikā vidēji 2,3 punkti un 2,8 atlēkušās bumbas).</p>
      <p>"Barcelona" spožākā zvaigzne ir Nikola Mirotičs (18,5 punkti, 7,0 bumbas), kurš arī kļuva par iepriekšējās spēļu kārtas MVP, bet starp rezultatīvākajiem ir arī Korijs Higinss, kurš starpsezonā pievienojās "Barsai" pēc četrām sezonām un diviem Eirolīgas čempiontituliem tieši CSKA rindās. Viņš jaunajā komandā iejuties labi, vidēji izceļoties ar 14,1 punktu, 2,7 bumbām un 2,4 piespēlēm. Arī CSKA sastāvā pēc Klaiberna izkrišanas rezultatīvākie ir jaunpienācēji Maiks Džeimss (19,1 punkts, 4,5 piespēles) un Darans Hiliards (11,7 punkti).</p>
      <p>CSKA pēdējoreiz divas spēles pēc kārtas Eirolīgā zaudēja 2018. gada maijā, piedzīvojot sakāves abās "Final Four" spēlēs. Regulārajā turnīrā divi zaudējumi pēc kārtas piedzīvoti 2016. gada nogalē un 2017. gada ievadā. Arī tā bija sezona pēc titula izcīnīšanas un, lai gan izdevās tikt finālčetriniekā, aizstāvēt titulu neizdevās, jo tika zaudēts jau pusfinālā.</p>
      <h4>Eirolīgas 11. kārta</h4>
      <hr/>
      <p>DatumsLaiksSpēleRezultāts</p>
      <hr/>
      <p>28. novembris19:45Fenerbahce – <b>Khimki</b>89:76</p>
      <hr/>
      <p>20:00Crvena zvezda – Valencia76:73</p>
      <hr/>
      <p>21:00Alba – Žalgiris69:62</p>
      <hr/>
      <p>21:00Panathinaikos – Baskonia100:68</p>
      <hr/>
      <p>21:05Maccabi – <b>ASVEL</b>93:62</p>
      <hr/>
      <p>29. novembris19:00Zenit – Real Madrid</p>
      <hr/>
      <p>19:30Anadolu Efes – Bayern</p>
      <hr/>
      <p>21:30Olympiacos – Olimpia</p>
      <hr/>
      <p>22:00<b>Barcelona</b> – <b>CSKA</b></p>
      <hr/>
      <h3>ULEB Eirolīgas kopvērtējums</h3>
      <hr/>
      <p>#KomandaU-Z+/-</p>
      <hr/>
      <p>1<b>Barcelona</b>8-2+100</p>
      <hr/>
      <p>2Anadolu Efes8-2+42</p>
      <hr/>
      <p>3Real Madrid7-3+50</p>
      <hr/>
      <p>4Olimpia Milano7-3+18</p>
      <hr/>
      <p>5Maccabi Tel Aviv7-4+103</p>
      <hr/>
      <p>6Panathinaikos7-4+68</p>
      <hr/>
      <p>7<b>CSKA</b>6-4+68</p>
      <hr/>
      <p>8<b>Khimki</b>6-5-12</p>
      <hr/>
      <p>----</p>
      <hr/>
      <p>9Baskonia5-6-1</p>
      <hr/>
      <p>10<b>Lyon ASVEL</b>5-6-93</p>
      <hr/>
      <p>11Olympiacos4-6-23</p>
      <hr/>
      <p>12Bayern4-6-36</p>
      <hr/>
      <p>13Crvena zvezda4-7-28</p>
      <hr/>
      <p>14Fenerbahce4-7-44</p>
      <hr/>
      <p>15Valencia Basket4-7-44</p>
      <hr/>
      <p>16ALBA Berlin4-7-57</p>
      <hr/>
      <p>17Žalgiris3-8-12</p>
      <hr/>
      <p>18Zenit2-8-101</p>
      <hr/>
    </article>
  </body>
</html>