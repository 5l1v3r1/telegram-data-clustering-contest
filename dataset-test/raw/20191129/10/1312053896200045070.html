<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/29/razzismo-enu-aluko-lascia-la-juventus/"/>
    <meta property="og:site_name" content="NewNotizie"/>
    <meta property="article:published_time" content="2019-11-29T10:01:35+00:00"/>
    <meta property="og:title" content="Calcio femminile, Enu Aluko decide di lasciare: troppo razzismo in Italia. Gioca nella Juventus"/>
    <meta property="og:description" content="Enu Aluko, attaccante della Juventus, ha deciso di lasciare la squadra. Il problema? Il clima di razzismo dilagante che vige in Italia e del quale la ragazza si è sentita talvolta bersaglio Prima del Mondiale di calcio femminile disputatosi in Francia quest’anno, sui principali canali televisivi del nostro Paese non si parlava quasi per nulla …"/>
  </head>
  <body>
    <article>
      <h1>Calcio femminile, Enu Aluko decide di lasciare: troppo razzismo in Italia. Gioca nella Juventus</h1>
      <address><time datetime="2019-11-29T10:01:35+00:00">29 Nov 2019, 10:01</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Enu-Aluko-lascia-la-Juventus.png"/>
      </figure>
      <p>
        <b>Enu Aluko, attaccante della Juventus, ha deciso di lasciare la squadra. Il problema? Il clima di razzismo dilagante che vige in Italia e del quale la ragazza si è sentita talvolta bersaglio</b>
      </p>
      <p>Prima del <b>Mondiale di calcio femminile</b> disputatosi in <b>Francia</b> quest’anno, sui principali canali televisivi del nostro Paese <b>non si parlava quasi per nulla di calcio femminile</b>. Poi, <b>l’onta dell’esclusione della Nazionale maschile dai mondiali di Russia 2018</b> ha aiutato nel far sì che i <b>riflettori</b> si accendessero su chi, invece, ai mondiali della propria categoria ci era arrivato: <b>le ragazze</b>. E così in tantissimi hanno scoperto <b>un calcio elegante</b>, <b>piacevole da guardare e più ricco di <i>fair play</i></b> rispetto a quello maschile. In queste ultime ore stiamo anche scoprendo, però, che <b>Mario Balotelli</b> non è l’unico calciatore a essere colpito dal fenomeno del <b>razzismo</b>. <b>Enu Aluko</b>, attaccante della <b>Juventus</b>, <b>ha annunciato che lascerà la sua squadra</b>: pesa, nella sua decisione, il <b>clima di razzismo dilagante che vige in Ialia</b>. Nel suo caso non dentro ma fuori dallo stadio.</p>
      <h3>Enu Aluko lascia la Juventus, nella sua scelta pesa il clima razzista che si respira in Italia</h3>
      <p><b>Troppo brutto e difficile da sopportare l’essere guardata come una potenziale ladra, quando entri in un negozio ma ladra non lo sei affatto</b>. Questo è quello che ha confessato di provare <b>Enu Aluko</b> quando, a volte, le capita di andare in giro per negozi e <b>di essere guardata male semplicemente per il colore scuro della sua pelle</b>. Lei <b>è la giovane attaccante nigeriano-britannica della Juventus</b> che in queste ore ha annunciato il suo imminente addio alla squadra femminile della Vecchia Signora. <b>Non è mai stata vittima di episodi di razzismo in campo</b>, da parte della tifoseria o delle sue compagne, ma <b>il</b> <b>clima che si respira in Italia</b>– e che ci parla di <b>una escalation della componente razzista</b>– è diventato per lei <b>insostenibile</b>.</p>
      <h3>Enu Aluko lascia la Juventus, l’annuncio dell’addio in una lettera inviata a The Guardian</h3>
      <p>Così, Enu Aluko ha scritto una lettera al <b><i>Guardian</i></b> nella quale ha annunciato che <b>lascerà la Juventus</b>, la squadra tra le cui fila ha trascorso l’ultimo anno e mezzo della sua carriera portando a casa <b>un campionato</b>, la <b>Coppa Italia</b>, la <b>Supercoppa nazionale</b> e il <b>titolo di capocannoniere</b>.</p>
      <p>“<i>A volte Torino sembra un paio di decenni indietro sul tema integrazione. Sono stanca di entrare nei negozi e avere la sensazione che il titolare si aspetti che io rubi qualcosa</i>”, <b>e</b> <b>ancora</b> “<i>Tante volte arrivi all’aeroporto e i cani antidroga ti fiutano come se fossi Pablo Escobar</i>”.</p>
      <p>Sono questi alcuni stralci della lettera scritta da Enu Aluko, e nella missiva <b>si intuisce perfettamente quale sia il senso di ciò che la giovane vuole comunicare</b>: pur non avendo subito lei in prima persona episodi di razzismo in campo o dai tifosi, <b>il problema razzismo c’è in Itala e nel calcio italiano ed è il modo con cui si risponde a questo problema a preoccuparla</b>. Aluko fa riferimento a una “<b>cultura del tifo</b>”, e la discriminazione ne è purtroppo parte.</p>
      <p>Questo fine settimana <b>la giovane giocherà la sua ultima partita con i colori della casacca bianconera</b> e nel suo commiato emerge <b>tutto il rammarico</b> che prova nel dover lasciare <b>una</b> <b>squadra in cui si è perfettamente integrata</b> e che l’ha resa orgogliosa attraverso i  traguardi sportivi raggiunti. “<i>Lasciare dopo soli 18 mesi non è stata una decisione facile. Mi rendo conto che la mia attenzione deve essere rivolta ai prossimi 3-5 anni della mia carriera piuttosto che ai prossimi mesi, ma riflette anche il fatto che ho trovato gli ultimi sei mesi molto difficili</i>”, spiega ancora una Enu Aluko che, nonostante tutto, si dice <b>entusiasta di quello che le riserverà il futuro</b>.</p>
      <p>
        <i>Maria Mento</i>
      </p>
    </article>
  </body>
</html>