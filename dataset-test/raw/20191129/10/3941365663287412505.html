<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/huawei-mate-30-pro-oficjalnie-trafi-do-polski/"/>
    <meta property="og:site_name" content="Tabletowo.pl"/>
    <meta property="article:published_time" content="2019-11-29T10:40:00+00:00"/>
    <meta property="og:title" content="A jednak! Huawei Mate 30 Pro oficjalnie trafi do Polski!"/>
    <meta property="og:description" content="Huawei P30 Pro zadebiutuje w Polsce. To pierwszy telefon wykorzystujący w pełni możliwości Huawei Mobile Services i sklepu Huawei AppGallery."/>
  </head>
  <body>
    <article>
      <h1>A jednak! Huawei Mate 30 Pro oficjalnie trafi do Polski!</h1>
      <address><time datetime="2019-11-29T10:40:00+00:00">29 Nov 2019, 10:40</time> by <a rel="author" href="https://www.tabletowo.pl/author/tszwast/" target="_blank">Tomasz Szwast</a></address>
      <p>
        <b>Od momentu premiery tegorocznego flagowca giganta z Shenzhen – <i>Huawei Mate 30 Pro</i> – trwały spekulacje, czy trafi on do oficjalnej sprzedaży w Europie i w Polsce. Sytuacja właśnie została wyjaśniona – <b>Huawei zaprasza na polską prezentację swojego najbardziej zaawansowanego technologicznie smartfona.</b></b>
      </p>
      <p>O <a href="https://www.tabletowo.pl/huawei-mate-30-pro-pierwsze-wrazenia/"><i>Huawei Mate 30 Pro</i> powiedziane zostało właściwie wszystko.</a> Większość polskich redakcji technologicznych zdążyła go, pobieżnie lub bardziej szczegółowo, przetestować i przedstawić swoją opinię. Zainteresowani, którzy chcieli mieć flagowca spod znaku Huawei kupili powszechnie dostępnego P30 Pro albo <i><a href="https://www.tabletowo.pl/smartfon-huawei-mate-30-pro-europa-oficjalna-premiera-cena-promocja/">na własną rękę pozyskali Mate 30 Pro</a></i> z kraju, w którym ten był oficjalnie dystrybuowany. Pozostawała jedynie wątpliwość kiedy i czy w ogóle telefon będzie dostępny w Polsce. Teraz wiemy, że będzie, i to zapewne już niedługo.</p>
      <figure>
        <iframe src="https://www.youtube.com/embed/CNeJoolC9Cw" width="640" height="360" data-service="Youtube" scrolling="no"/>
      </figure>
      <p>Data konferencji prasowej zapowiadającej wdrożenie Mate 30 Pro do sprzedaży w Polsce ustalona została na <b>6 grudnia</b>. Zapewne właśnie wtedy dowiemy się, kiedy flagowiec trafi na półki sklepowe rodzimych sprzedawców elektroniki, oraz, co najbardziej istotne, w jakiej cenie rekomendowanej.</p>
      <h3>Demonstracja możliwości Huawei Mobile Services</h3>
      <p>Telefon, którego polska prezentacja będzie miała początkiem grudnia, stał się wręcz ikoną <i><a href="https://www.tabletowo.pl/microsoft-wspolpraca-z-huawei-zgoda/">perypetii chińskiej firmy z administracją Stanów Zjednoczonych</a></i>, która wprowadziła ograniczenia w możliwości współpracy z amerykańskimi partnerami. Z powodu tej niejasnej sytuacji, w telefonie nie znajdziemy chociażby usług dostarczanych przez firmę Google. Urządzenie pracujące pod kontrolą Androida, pozbawione <i><a href="https://www.tabletowo.pl/atak-phishingowy-oszust-podszywa-sie-pod-google-play/">Sklepu Google Play</a>, <a href="https://www.tabletowo.pl/beda-nowe-zabezpieczenia-w-google-pay/">Google Pay</a></i> czy <a href="https://www.tabletowo.pl/mapy-google-funkcje-w-samochodach-elektrycznych/"><i>Google</i> Maps</a> wydaje się nie mieć racji bytu na terenie Europy. Tymczasem Huawei postanowił odwrócić sytuację na swoją korzyść i wykorzystać swój potężny smartfon do zademonstrowania możliwości autorskich usług mobilnych, w tym sklepu <a href="https://www.tabletowo.pl/huawei-promocja-appgallery-rabaty-aplikacje/">Huawei AppGallery</a>.</p>
      <figure>
        <img src="https://www.tabletowo.pl/wp-content/uploads/2019/10/huawei-mate-30-pro-tabletowo-pierwsze-wrazenia-08.jpg"/>
      </figure>
      <p>W treści zaproszenia, jakie otrzymaliśmy od firmy Huawei, znalazła się informacja o tym, że telefon wykorzystuje możliwości <a href="https://www.tabletowo.pl/huawei-mocno-stawia-na-rozwoj-appgallery/">Huawei Mobile Services</a>. W praktyce oznacza to połączenie potężnej specyfikacji technicznej z autorskimi rozwiązaniami firmy, które zastąpiły usługi dostarczane przez Google. <b>Huawei Mate 30 Pro</b> pozwoli więc organoleptycznie przekonać się, czy Android bez usług Google może mieć sens oraz sprawdzić, na czym obecnie stoją Chińczycy w kwestii rozwoju własnego ekosystemu.</p>
      <p>Po więcej informacji zapraszamy już w dniu premiery, 6 grudnia.</p>
      <p>Źródło: informacja prasowa, <a href="https://shop.huawei.com/pl/smartfony">Huawei</a></p>
      <p>Kategorie <a href="https://www.tabletowo.pl/category/producenci-2/huawei-producenci-2/">Huawei</a><a href="https://www.tabletowo.pl/category/sprzet-2/phablety-2/">Smartfony</a><a href="https://www.tabletowo.pl/category/zapowiedzi/">Zapowiedzi</a> Powiązane tematy <a href="https://www.tabletowo.pl/tag/huawei/">huawei</a><a href="https://www.tabletowo.pl/tag/huawei-appgallery/">Huawei AppGallery</a><a href="https://www.tabletowo.pl/tag/huawei-mate-30-pro/">Huawei Mate 30 Pro</a><a href="https://www.tabletowo.pl/tag/huawei-mobile-services/">Huawei Mobile Services</a><a href="https://www.tabletowo.pl/tag/mate-30-pro/">mate 30 pro</a><a href="https://www.tabletowo.pl/tag/mobilne-uslugi-huawei/">mobilne usługi huawei</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/huawei-mate-30-pro-oficjalnie-trafi-do-polski/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>