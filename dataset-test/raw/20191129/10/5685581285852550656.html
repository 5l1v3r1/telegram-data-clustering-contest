<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/dis-ticaret-rakamlari-aciklandi-1287727-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T10:13:00+00:00"/>
    <meta property="og:title" content="Dış ticaret rakamları açıklandı"/>
    <meta property="og:description" content="Ekimde dış ticaret açığı yüzde 263,6 artarak 1 milyar 808 milyon dolara yükseldi."/>
  </head>
  <body>
    <article>
      <h1>Dış ticaret rakamları açıklandı</h1>
      <h2>Ekimde dış ticaret açığı yüzde 263,6 artarak 1 milyar 808 milyon dolara yükseldi.</h2>
      <address>
        <time datetime="2019-11-29T10:13:00+00:00">29 Nov 2019, 10:13</time>
      </address>
      <p>Türkiye İstatistik Kurumu ile Ticaret Bakanlığı işbirliğiyle oluşturulan geçici dış ticaret verilerine göre ihracat 2019 yılı Ekim ayında, 2018 yılının aynı ayına göre %0,1 azalarak 15 milyar 664 milyon <a href="http://www.gazetevatan.com/arama/?Keyword=dolar">dolar</a>, ithalat %8 artarak 17 milyar 472 milyon dolar olarak gerçekleşti.</p>
      <p>
        <b>Dış ticaret açığı yüzde 263,6 arttı</b>
      </p>
      <p>Ekim ayında dış ticaret açığı %263,6 artarak 1 milyar 808 milyon dolara yükseldi. İhracatın ithalatı karşılama oranı 2018 Ekim ayında %96,9 iken, 2019 Ekim ayında %89,6'ya geriledi.Mevsim ve takvim etkilerinden arındırılmış seriye göre ihracat %0,5 azaldı.</p>
      <p>Mevsim ve takvim etkilerinden arındırılmış seriye göre 2019 Ekim ayında bir önceki aya göre ihracat %0,5 azaldı, ithalat %3,6 arttı. Takvim etkilerinden arındırılmış seriye göre ise 2019 yılı Ekim ayında önceki yılın aynı ayına göre ihracat değişmedi, ithalat %9,5 arttı.</p>
      <p>
        <b>En fazla ihracat yapılan ülke <a href="http://www.gazetevatan.com/arama/?Keyword=Almanya">Almanya</a> oldu</b>
      </p>
      <p>Almanya'ya yapılan ihracat 2019 Ekim ayında 1 milyar 385 milyon dolar olurken, bu ülkeyi sırasıyla 950 milyon dolar ile <a href="http://www.gazetevatan.com/arama/?Keyword=Birle%C5%9Fik%20Krall%C4%B1k">Birleşik Krallık</a>, 941 milyon dolar ile <a href="http://www.gazetevatan.com/arama/?Keyword=%C4%B0talya">İtalya</a> ve 874 milyon dolar ile <a href="http://www.gazetevatan.com/arama/?Keyword=Irak">Irak</a> takip etti. <a href="http://www.gazetevatan.com/arama/?Keyword=Rusya">Rusya</a>'dan yapılan ithalat, 2019 yılı Ekim ayında 1 milyar 787 milyon dolar olurken, bu ülkeyi sırasıyla 1 milyar 726 milyon dolar ile Çin, 1 milyar 516 milyon dolar ile Almanya ve 976 milyon dolar ile <a href="http://www.gazetevatan.com/arama/?Keyword=ABD">ABD</a> izledi.</p>
      <p>
        <b>Yüksek teknolojili ürünlerin imalat sanayi ihracatı içindeki payı %3,9 oldu</b>
      </p>
      <p>Teknoloji yoğunluğuna göre dış ticaret verileri, ISIC Rev.3 sınıflaması içinde yer alan imalat sanayi ürünlerini kapsamaktadır. Ekim ayında ISIC Rev.3'e göre imalat sanayi ürünlerinin toplam ihracattaki payı %93,2'dir. Yüksek teknoloji ürünlerinin imalat sanayi ürünleri ihracatı içindeki payı %3,9'dur. İmalat sanayi ürünlerinin toplam ithalattaki payı %78,5'tir. Ekim ayında yüksek teknoloji ürünlerinin imalat sanayi ürünleri ithalatı içindeki payı %16,2'dir.</p>
      <p>
        <b>Genel ticaret sistemine göre ihracat 16 milyar 338 milyon dolar oldu</b>
      </p>
      <p>Genel ticaret sistemine göre ihracat 2019 yılı Ekim ayında bir önceki yılın aynı ayına göre %1,5 azalarak 16 milyar 338 milyon dolar, ithalat ise %10,8 artarak 18 milyar 177 milyon dolar olarak gerçekleşti. Söz konusu ayda ihracatın ithalatı karşılama oranı %89,9 oldu.</p>
    </article>
  </body>
</html>