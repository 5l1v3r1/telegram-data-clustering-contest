<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/11/29/dovoljno-je-samo-da-je-kamera-uperena-u-vas-i-sve-saznaju-pazite-se-aplikacije-koju-koriste-milioni/"/>
    <meta property="og:site_name" content="www.pravda.rs"/>
    <meta property="article:published_time" content="2019-11-29T10:29:00+00:00"/>
    <meta property="og:title" content="ДОВОЉНО ЈЕ САМО ДА ЈЕ КАМЕРА УПЕРЕНА У ВАС И СВЕ САЗНАЈУ: Пазите се апликације коју користе милиони!"/>
    <meta property="og:description" content="Фејсбук је развио апликацију која препознаје особе на основу црта лица и преусмерава корисника на његов профил. Апликација није доступна јавности, а компанија тврди да је дата на кориштење искључиво њеним запосленима."/>
  </head>
  <body>
    <article>
      <h1>ДОВОЉНО ЈЕ САМО ДА ЈЕ КАМЕРА УПЕРЕНА У ВАС И СВЕ САЗНАЈУ: Пазите се апликације коју користе милиони!</h1>
      <address><time datetime="2019-11-29T10:29:00+00:00">29 Nov 2019, 10:29</time> by <a rel="author">Klix.ba</a></address>
      <p>
        <b>Фејсбук је развио апликацију која препознаје особе на основу црта лица и преусмерава корисника на његов профил. Апликација није доступна јавности, а компанија тврди да је дата на кориштење искључиво њеним запосленима.</b>
      </p>
      <p>У јавност је процурела информација да је довољно само окренути камеру према некој особи и одмах се на екрану појави њено име, презиме и профилна слика са Фејсбука.</p>
      <p>Реч је о, како преноси Форбес, застрашујућој апликацији коју је развијала компанија Марка Зуцкерберга.</p>
      <p>Таква опција могла би да уништи и оно мало преостале приватности на интернету, а развијена је тако да се примењује на особама које имају активирану опцију препознавања лица на Фејсбук.</p>
      <p>То је, како упозоравају портали, још један доказ колико је опасно дељење личних информација и фотографија на интернету и друштвеним мрежама, јер, када би се усталила апликација попут ове за препознавање људи, свако би могао знати нечије име и имати његове податке чим га угледа на улици.</p>
      <p>Фејсбук је почео да развија ову апликацију 2015. и 2016. а тестирали су је на запослениима у компанији и њиховим пријатељима.</p>
      <p>Управа Фејсбука тврди да редовно интерно тестирају нове технологије, те да су са апликацијом за препознавање лица могли препознавати само њихове запослене и њихове пријатеље са активираном опцијом препознавања лица, али не и друге особе.</p>
      <p>С друге стране, сасвим је јасно да Фејсбук има развијен алгоритам за препознавање особа на мрежи, а једноставан доказ је препознавање ваших пријатеља на фотографијама које подижете на свој зид.</p>
      <p>Шта је Баба Ванга предвидела за 2020. годину прочитајте <b><a href="http://www.pravda.rs/2019/11/28/konacno-otkriveno-sta-je-baba-vanga-predvidela-za-2020-evropi-se-ne-pise-dobro/"><b>ОВДЕ.</b></a></b></p>
    </article>
  </body>
</html>