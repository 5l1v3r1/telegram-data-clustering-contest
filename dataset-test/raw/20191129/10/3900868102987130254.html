<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1563817/olympiakos-ti-egine-sti-synantisi-me-ton-leyteri-aygenaki-oi-dilwseis-video-"/>
    <meta property="og:site_name" content="NOOZ."/>
    <meta property="article:published_time" content="2019-11-29T10:12:00+00:00"/>
    <meta property="og:title" content="Ολυμπιακός: Τι έγινε στη συνάντηση με τον Λευτέρη Αυγενάκη - Οι δηλώσεις [video]"/>
    <meta property="og:description" content="Συνάντηση με τη διοίκηση της ΠΑΕ Ολυμπιακός είχε ο Υφυπουργός αθλητισμού Λευτέρης Αυγενάκης στην έδρα της Γενικής Γραμματείας αθλητισμού. Ο Υφυπουργός ζήτησε να μείνει έξω από το κάδρο της αντιπαράθεσης στο ποδόσφαιρο Και δη της κόντρας του Ολυμπιακού με τον ΠΑΟΚ"/>
  </head>
  <body>
    <article>
      <h1>Ολυμπιακός: Τι έγινε στη συνάντηση με τον Λευτέρη Αυγενάκη - Οι δηλώσεις [video]</h1>
      <address>
        <time datetime="2019-11-29T10:12:00+00:00">29 Nov 2019, 10:12</time>
      </address>
      <p>
        <b>Συνάντηση με τη διοίκηση της ΠΑΕ Ολυμπιακός είχε ο Υφυπουργός αθλητισμού Λευτέρης Αυγενάκης στην έδρα της Γενικής Γραμματείας αθλητισμού. Ο Υφυπουργός ζήτησε να μείνει έξω από το κάδρο της αντιπαράθεσης στο ποδόσφαιρο Και δη της κόντρας του Ολυμπιακού με τον ΠΑΟΚ</b>
      </p>
      <p>Ο Υφυπουργός αθλητισμού Λευτέρης Αυγενάκης υποδέχτηκε τον πρόεδρο της ΠΑΕ Ολυμπιακός Γιάννη Μώραλη τον αντιπρόεδρο Κώστα Καράπαπα και τη γενική διευθύντρια της ΠΑΕ κ. Λίνα Σουλούκου στη Γενική Γραμματεία Αθλητισμού στο Μαρούσι.</p>
      <p>Ο Υφυπουργός ζήτησε ηρεμία ενόψει του ντέρμπι της Κυριακής Ολυμπιακος-ΠΑΟΚ</p>
      <p>Σημείωσε πως ο ΕΣΚΑΝ μπορεί να καθυστέρησε 2 εβδομάδες για το αντιντόπινγκ control όμως στο αίτημα του Ολυμπιακού για συνάντηση υπήρξε άμεση ανταπόκριση..</p>
      <p>Είπε ο υπουργός μεταξύ άλλων κατά την διάρκεια της συνάντησης αλλά και σε δηλώσεις μετά από αυτήν: «Η επιστολή του Ολυμπιακού απευθύνονταν στον υφυπουργό. Μου είναι αδιανόητο να έχω ενημέρωση τι επιστολή φτάνει σε οποιοδήποτε οργανισμό υπάγεται σε μένα, σε οποιοδήποτε διοικητικό συμβούλιο αθλητικού κέντρου, οπουδήποτε. Μόλις έγινε σε μένα γνωστό, μέσα σε ελάχιστα λεπτά της ώρας, υπήρξε επικοινωνία με τον εκπρόσωπο του ΠΑΟΚ. Σε ελάχιστα λεπτά της ώρας και παρεπιπτόντως η ενημέρωση έγινε μέσω του κινητού μου που ευρισκόμουν στο Παρίσι. Και όντως υπήρξε άμεση ανταπόκριση. Δεν υπάρχει ζήτημα συμπεριφοράς, ούτε ανταπόκρισης. Αυτό είναι λάθος, καλλιεργείται ένα λάθος κλίμα και μία λάθος εντύπωση. Από μένα τέτοια ζητήματα δεν θα βρείτε. Υπάρχει αμεσότητα, ταχύτητα και ισονομία, κάτι το οποίο πιθανότατα κάποιοι δεν είχαν μάθει την προηγούμενη περίοδο. Όμως σήμερα είναι κυβέρνηση Κυριάκου Μητσοτάκη και σε αυτό το υπουργείο δεν είναι ούτε ο Κοντονής, ούτε ο Βασιλειάδης.</p>
      <p>Μετά από επιστολή που απέστειλε η ΠΑΕ Ολυμπιακός για συνάντηση καταθέτοντας μια σειρά από στοιχεία και περιστατικά  ήταν και παραμένει υποχρέωση της Πολιτείας και της Κυβέρνησης να ακούσει, να αξιολογήσει και να κινηθεί ανάλογα. Αυτό θα πράξουμε και στο μέλλον, είναι θεσμική υποχρέωσή μας και θα το κάνουμε και πολύ άμεσα. Τώρα σε ότι αφορά το περιεχόμενο της επιστολής του Ολυμπιακού. Η επιστολή κινείται σε τρεις κατευθύνσεις. Είναι βέβαιο ότι κάποια σημεία έχουν να κάνουν με αρμοδιότητες που ακουμπούν το υφυπουργείου Αθλητισμού  και κάποια άλλα σε επίπεδο FIFA και UEFA.</p>
      <p>Είναι αυτονόητο ότι η συνεργασία μας με τις FIFA και UEFA είναι στενή και είναι επίσης σημαντικό και γνωστό ότι στόχος μας είναι να εξυγιάνουμε το ελληνικό ποδόσφαιρο και συνολικά τον αθλητισμό. Σε αυτή την κατεύθυνση θα κινηθούμε με όλους τους θεσμικούς συνομιλητές μας</p>
      <p>Εγώ δεν σφυρίζω ούτε πέναλτι, ούτε οφσάιντ. Το αποτέλεσμα του αγώνα της Κυριακής θα κριθεί μέσα στο γήπεδο. Ήταν υποχρέωσή μου να συναντηθώ με την ΠΑΕ Ολυμπιακός, όπως είναι υποχρέωσή μου να συναντηθώ και με την πλευρά του ΠΑΟΚ. Καταλαβαίνω ότι υπάρχει μια νευρικότητα αλλά από εκεί και πέρα θα παρακαλέσω ο υπουργός Αθλητισμού να μένει έξω από το κάδρο. Η δουλειά μου είναι να συνεργάζομαι με όλους».</p>
      <p>Δείτε τι δήλωσαν στο Αθηναϊκό Μακεδονικό Πρακτορείο οι δύο πλευρές:</p>
      <figure>
        <iframe src="https://www.youtube.com/embed/Se0M1f7GOrY" width="640" height="360" data-service="Youtube" scrolling="no"/>
      </figure>
      <related>
        <a href="https://www.nooz.gr/sports/1560381/aygenakis-den-anagnwrizoyme-kamia-apolytws-kontra-me-kanenan"/>
        <a href="https://www.nooz.gr/sports/1556459/aygenakis-se-omades-min-pyroboleite-ta-podia-sas"/>
        <a href="https://www.nooz.gr/sports/1563766/zoze-moyrinio-h-problepsi-toy-gia-to-olympiakos-paok"/>
        <a href="https://www.nooz.gr/sports/1563666/olympiakos-paok-gia-prwti-fora-xenoi-se-var-kai-diaitisia"/>
        <a href="https://www.nooz.gr/sports/1563649/olympiakos-paok-ypo-skepseis-o-martins-enopsei-paok"/>
      </related>
    </article>
  </body>
</html>