<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715704-dhmosio-erchontai-20000-proslhpseis-poy-empiptoyn-ston-kanona-1-1.html"/>
    <meta property="og:site_name" content="madata.gr"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Δημόσιο: Έρχονται 20.000 προσλήψεις που εμπίπτουν στον κανόνα 1:1"/>
    <meta property="og:description" content=" Τους σχεδιασμούς για τις προσλήψεις στο δημόσιο προσδιορίζει η κυβέρνηση, κατά τους οποίους αναμένονται να δρομολογηθούν για τη διετία 2019/2020 περί τις 20.000 προσλήψεις. Για"/>
  </head>
  <body>
    <article>
      <h1>Δημόσιο: Έρχονται 20.000 προσλήψεις που εμπίπτουν στον κανόνα 1:1</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <p> Τους σχεδιασμούς για τις προσλήψεις στο δημόσιο προσδιορίζει η κυβέρνηση, κατά τους οποίους αναμένονται να δρομολογηθούν για τη διετία 2019/2020 περί τις 20.000 προσλήψεις. Για τον αριθμό των ήδη δρομολογημένων προσλήψεων, που εμπίπτουν στον κανόνα 1:1, και αναμένεται να ολοκληρωθούν οι σχετικές διαδικασίες εντός του ερχόμενου έτους, αθροίζουν τις 18.000. Εκτός του κανόνα προσλήψεων/αποχωρήσεων είναι οι 1700 προσλήψεις για τη διαχείριση του προσφυγικού.<br/><br/>Ο υπουργός Εσωτερικών Τάκης Θεοδωρικάκος έθεσε επί τάπητος, χθες, στο υπουργικό συμβούλιο, τη συνολική παρουσίαση των αριθμητικών στοιχείων για το δημόσιο τομέα, αλλά και για τον αριθμό των δρομολογημένων προσλήψεων. Σύμφωνα με το υπουργείο Εσωτερικών, ο αριθμός υπηρετούντων στο Δημόσιο -τακτικό και έκτακτο προσωπικό- όπως εμφανίζεται στην ιστοσελίδας της Απογραφής καθώς και αποχωρήσεις ετών 2018-2019 αθροίζουν περίπου 20.000.<br/><br/>Υπολογίζονται ότι εντός του ερχόμενου έτους θα αποχωρήσουν με συνταξιοδότηση από το δημόσιο άλλοι 10.000 εργαζόμενοι.<br/><br/>Όσο για τον αριθμό των ήδη δρομολογημένων προσλήψεων που εμπίπτουν στον κανόνα 1:1 και αναμένεται να ολοκληρωθούν οι σχετικές διαδικασίες εντός του ερχόμενου έτους αθροίζουν στις 18.000. Ειδικότερα, εκτός κανόνα 1:1 υπολογίζονται για την διετία 2019-2020 επιπροσθέτως 20.000 περίπου προσλήψεις.<br/><br/>Ο υπουργός Εσωτερικών, σε ό,τι αφορά στον προγραμματισμό προσλήψεων 2020, ανέφερε ότι αναμένεται η ολοκλήρωση της διαδικασίας συλλογής των αιτημάτων από το σύνολο των φορέων του δημοσίου, προκειμένου να προτεραιοποιηθούν οι ανάγκες εντός των τιθέμενων δημοσιονομικών δεσμεύσεων.<br/><br/>Στο πλαίσιο αυτό ζήτησε την καταγραφή των αναγκών για προσλήψεις όλων των Υπουργείων για το 2020, ενώ έγινε ειδική αναφορά για τους ευαίσθητους τομείς της Υγείας και της Παιδείας. Κατά τη διάρκεια της συζήτησης τονίστηκε ότι το δημοσιονομικό περιθώριο που δημιουργείται από την ανάπτυξη της οικονομίας και την καλύτερη εκτέλεση του προϋπολογισμού θα χρησιμοποιηθεί για τον μεσοπρόθεσμο προγραμματισμό προσλήψεων μόνιμου προσωπικού και όχι έκτακτου, όπως συνέβαινε τα τελευταία χρόνια.<br/><br/>Σύμφωνα με τις ίδιες πληροφορίες, αναμένονται, το επόμενο διάστημα, πρωτοβουλίες του υπουργείου Εσωτερικών που αφορούν στα εξής:<br/><br/>- Στο υπό κατάθεση νομοσχέδιο δρομολογείται η σύνδεση κινητικότητας και προσλήψεων για αποτελεσματικότερη στελέχωση<br/><br/>- Άμεση αναμόρφωση του ν. 2190/1994 προκειμένου πλην της αντικειμενικότητας να διασφαλιστεί η αποτελεσματικότητα και η ταχύτητα στις διαδικασίες προσλήψεων<br/><br/>- Την κατάργηση των εξαιρέσεων από την έγκριση της ΠΥΣ 33/2006 για την διαδικασία πρόσληψης προσωπικού με σύμβαση εργασίας ιδιωτικού δικαίου ορισμένου χρόνου εφόσον η δαπάνη για τις αποδοχές αυτών επιβαρύνει εξ’ ολοκλήρου τον κρατικό προϋπολογισμό ή καλύπτεται από επιχορήγηση του φορέα από τον κρατικό προϋπολογισμό, διάταξη που ήδη ψηφίστηκε στον ν.4635/2019.</p>
    </article>
  </body>
</html>