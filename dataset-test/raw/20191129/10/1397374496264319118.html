<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/razocarani-asano-bio-sam-veoma-motivisan-a-sad-394037.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T10:45:00+00:00"/>
    <meta property="og:title" content="Razočarani Asano: ''Bio sam veoma motivisan, a sad...''"/>
    <meta property="og:description" content="Fudbaler Partizana Takuma Asano ocenio je eliminaciju srpskog kluba iz Lige Evrope veoma razočaravajućom."/>
  </head>
  <body>
    <article>
      <h1>Razočarani Asano: ''Bio sam veoma motivisan, a sad...''</h1>
      <h2>Fudbaler Partizana Takuma Asano ocenio je eliminaciju srpskog kluba iz Lige Evrope veoma razočaravajućom.</h2>
      <address><time datetime="2019-11-29T10:45:00+00:00">29 Nov 2019, 10:45</time> by <a rel="author">Beta</a></address>
      <p><b>Partizan</b> je u četvrtak igrao 2:2 sa AZ Alkmarom u pretposlednjem kolu grupne faze Lige Evrope posle čega je ostao bez šanse za prolaz dalje. <br/><br/><b><i>"Ovo je veoma razočaravajuće. Bio sam veoma motivisan da igram Ligu Evrope. Sada sav fokus mora da nam bude na domaće takmičenje i moramo da nastavimo da napredujemo",</i></b> rekao je Asano u Hagu.<br/><br/>Crno-beli su imali dva gola prednosti do pred sam kraj, kada je AZ uspeo da izjednači sa igračem manje.<br/><br/><b><i>"AZ je imao posed, ali smo iskoristili prostor koji smo dobili, dali dva gola i mogli još koji. Dao sam gol posle savršenog pasa, bilo je kako sam želeo, dobro sam prihvatio loptu i bio dovoljno miran"</i></b>, kazao je Asano.<br/><br/>Japanski fudbaler je kazao da nije izgubio samopouzdanje iako su mnogi prestali da veruju u njega.<br/><br/><b><i>"Nisam davao mnogo golova i neki ljudi su sumnjali u moju sposobnost, ali nisam izgubio veru u sebe. Nastaviću naporno da radim kako bih pomagao timu"</i></b>, naveo je on.<br/><br/>Partizan će u poslednjem kolu grupne faze Lige Evrope igrati protiv Astane u Beogradu.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/partizan-je-sinoc-mnogo-izgubio-da-li-je-ista-dobio-i-zasto-ce-mec-sa-astanom-imati-vaznost-394035.html"/>
        <a href="https://www.sportske.net/vest/domaci-fudbal/dirljiv-tekst-osvanuo-na-partizanovom-sajtu-posle-haskog-kosmara-394032.html"/>
        <a href="https://www.sportske.net/vest/domaci-fudbal/da-li-je-suma-ovom-izjavom-najavio-duzi-ostanak-u-partizanu-394030.html"/>
        <a href="https://www.sportske.net/vest/domaci-fudbal/partizanova-eliminacija-udarna-vest-i-u-komsiluku-ovo-je-nemoguce-394028.html"/>
        <a href="https://www.sportske.net/vest/domaci-fudbal/igraci-partizani-tuzni-nakon-remija-glupo-smo-ispali-394022.html"/>
      </related>
    </article>
  </body>
</html>