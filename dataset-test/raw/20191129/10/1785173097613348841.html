<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/stirile-zilei/ins-rata-somajului-in-forma-ajustata-sezonier-a-scazut-in-octombrie-la-4-1922401729172019111019184933"/>
    <meta property="og:site_name" content="News.ro"/>
    <meta property="article:published_time" content="2019-11-29T10:17:17+00:00"/>
    <meta property="og:title" content="INS: Rata şomajului în formă ajustată sezonier a scăzut în octombrie la 4%"/>
    <meta property="og:description" content="Rata şomajului a scăzut în octombrie la 4%, date ajustate sezonier, un nivel cu 0,1 puncte procentuale (p.p.) mai mic faţă de cel din luna precedentă, arată datele transmise vineri de Institutul Naţional de Statistică (INS)."/>
  </head>
  <body>
    <article>
      <h1>INS: Rata şomajului în formă ajustată sezonier a scăzut în octombrie la 4%</h1>
      <address><time datetime="2019-11-29T10:17:17+00:00">29 Nov 2019, 10:17</time> by <a rel="author">Dinu Boboc</a></address>
      <p>
        <b>Rata şomajului a scăzut în octombrie la 4%, date ajustate sezonier, un nivel cu 0,1 puncte procentuale (p.p.) mai mic faţă de cel din luna precedentă, arată datele transmise vineri de Institutul Naţional de Statistică (INS).</b>
      </p>
      <p>În septembrie, rata şomajului în formă ajustată sezonier a fost 4,1%, potrivit datelor INS.</p>
      <p>În octombrie, numărul şomerilor a scăzut faţă de luna precedentă, dar şi faţă de aceaşi lună a anului trecut.</p>
      <p>”Numărul şomerilor (în vârstă de 15-74 ani) estimat pentru luna octombrie a anului 2019 a fost de 365 mii persoane, în scădere atât faţă de luna precedentă (370 mii persoane), cât şi faţă de aceeaşi lună a anului anterior (373 mii persoane)”, se arată în comunicat.</p>
      <p>Pe sexe, rata şomajului la bărbaţi a depăşit-o cu 1 puncte procentuale pe cea a femeilor (valorile respective fiind 4,4% în cazul persoanelor de sex masculin şi 3,4% în cazul celor de sex feminin).</p>
      <p>Pentru persoanele adulte (25-74 ani), rata şomajului a fost estimată la 3% pentru luna octombrie 2019 (3,5% în cazul bărbaţilor şi 2,4% în cel al femeilor).</p>
      <p>Numărul şomerilor în vârstă de 25-74 ani reprezenta 70,5% din numărul total al şomerilor estimat pentru luna octombrie 2019.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/stirile-zilei/ins-rata-somajului-in-forma-ajustata-sezonier-a-crescut-in-septembrie-la-3-9-1922400831332019100919156865"/>
        <a href="https://www.news.ro/stirile-zilei/ins-rata-somajului-in-forma-ajustata-sezonier-a-scazut-in-august-la-3-8-1922400230322019090919127890"/>
        <a href="https://www.news.ro/stirile-zilei/ins-rata-somajului-in-forma-ajustata-sezonier-a-crescut-in-iulie-la-3-9-1922402030502019080919101093"/>
        <a href="https://www.news.ro/social/ins-rata-somajului-in-forma-ajustata-sezonier-a-scazut-in-mai-la-3-9-1922400601062019070919048189"/>
        <a href="https://www.news.ro/social/ins-rata-somajului-in-forma-ajustata-sezonier-a-crescut-in-aprilie-la-4-1922400204002019061019023460"/>
      </related>
    </article>
  </body>
</html>