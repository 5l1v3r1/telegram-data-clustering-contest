<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3393892/devlet-bahceliden-bulent-arinca-bir-ara-bombaci-oldugunu-unutmus"/>
    <meta property="og:site_name" content="Milli Gazete"/>
    <meta property="article:published_time" content="2019-11-29T10:39:00+00:00"/>
    <meta property="og:title" content="Devlet Bahçeli'den Bülent Arınç'a: Bir ara bombacı olduğunu unutmuş"/>
    <meta property="og:description" content="Bahçeli, KHK ile ilgili yaptığı açıklamayla gündeme gelen Bülent Arınç'a &quot;Bir ara bombacı olduğunu unutmuşa benziyor. Ağzını kapatsa iyi olacak&quot; diyerek tepki gösterdi."/>
  </head>
  <body>
    <article>
      <h1>Devlet Bahçeli'den Bülent Arınç'a: Bir ara bombacı olduğunu unutmuş</h1>
      <h2>Bahçeli, KHK ile ilgili yaptığı açıklamayla gündeme gelen Bülent Arınç'a "Bir ara bombacı olduğunu unutmuşa benziyor. Ağzını kapatsa iyi olacak" diyerek tepki gösterdi.</h2>
      <address>
        <time datetime="2019-11-29T10:39:00+00:00">29 Nov 2019, 10:39</time>
      </address>
      <p>"KHK faciadır" açıklaması ile gündeme gelen ve ardından sözlerinin yanlış anlaşıldığını ifade eden TBMM eski Başkanı ve Cumhurbaşkanlığı Yüksek İstişare Kurulu Üyesi <b>Bülent Arınç</b>'a bir tepki de MHP Genel Başkanı <b>Devlet Bahçeli</b>'den geldi. Bahçeli, Arınç'a "Kuyruk acısı varmış gibi konuşuyor, pompacı olarak vicdan edebiyatı yaptıklarının bir ara bombacı olduğunu unutmuşa benziyor. Arınç ağzını kapatsa iyi olacak" sözleriyle yüklendi.</p>
      <h3>"BİR ARA BOMBACI OLDUĞUNU UNUTMUŞ"</h3>
      <p>MHP'ye yakınlığıyla bilinen Türk Gün gazetesine değerlendirmelerde bulunan Bahçeli, FETÖ ile mücadelenin sürdüğünü belirterek "Fakat zaman zaman bazı açıklamalar kafaları karıştırıyor. Bunlardan birisi de Bülent Arınç'ın sözleri. Kuyruk acısı varmış gibi konuşuyor, pompacı olarak vicdan edebiyatı yaptıklarının bir ara bombacı olduğunu unutmuşa benziyor. Arınç ağzını kapatsa iyi olacak, fazla konuşması kendisine zarar veriyor. Tartışmaya açıyor, maşeri vicdan rahatsız oluyor. FETÖ'nün bütün uzantıları elbette temizlenecek, ama biraz zaman alacak. Bu arada siyasi ayağı ihmal etmemek gerekiyor" dedi.</p>
      <h3>ARINÇ NE DEMİŞTİ?</h3>
      <p>Cumhurbaşkanlığı Yüksek İstişare Kurulu Üyesi Bülent Arınç, KHK ile ilgili "KHK bir faciadır" açıklamasında bulunarak "Evime temizlik yapmaya gelen bir daire başkanı kadını gördükçe, eşi polislikten ihraç edilen bir kadını gördükçe ben yerin dibine geçiyorum" ifadelerini kullanmıştı.</p>
    </article>
  </body>
</html>