<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159757_1082.html"/>
    <meta property="og:site_name" content="Novsport"/>
    <meta property="article:published_time" content="2019-11-29T10:15:00+00:00"/>
    <meta property="og:title" content="Барса празнува рожден ден"/>
    <meta property="og:description" content="Клубът навърши 120 години от създаването си"/>
  </head>
  <body>
    <article>
      <h1>Барса празнува рожден ден</h1>
      <address>
        <time datetime="2019-11-29T10:15:00+00:00">29 Nov 2019, 10:15</time>
      </address>
      <p>Днес Барселона празнува 120 години от своето създаване. Клубът, основан на 29 ноември 1899 година, е сред най-славните такива в историята на футбола.<br/><br/>Каталунците разполагат с 94 трофея от официални състезания в своята витрина. Сред тях са 26 титли на Испания, 30 Купи на краля (рекорд), 13 Суперкупи на Испания (рекорд), 5 трофея от КЕШ/Шампионска лига, 4 трофея от КНК (рекорд), 5 Суперкупи на Европа (изравнен рекорд) и 3 трофея от Световното клубно първенство. <br/><br/>В отбора са играли легенди на световния футбол като Ласло Кубала, Луис Суарес Мирамонтес, Йохан Кройф, Диего Марадона, Гари Линекер, Бернд Шустер, Роналд Куман, Михаел Лаудруп, Ромарио, Роналдо, Роналдиньо, Деко, Карлес Пуйол, Чави Ернандес, Андрес Иниеста и Лионел Меси. <br/><br/>Сред клубните икони е и българският нападател Христо Стоичков, който спечели своята Златна топка именно по време на периода си на “Камп Ноу”. <br/><br/>В историята на футбола остават и двата "дрийм тийма" на клуба, предвождани съответно от Йохан Кройф и Джосеп Гуардиола.</p>
    </article>
  </body>
</html>