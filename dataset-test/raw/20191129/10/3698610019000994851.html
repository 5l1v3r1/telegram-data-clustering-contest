<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/prem-yer-ministra-velikoyi-britaniyi-zaminili-figuroyu-krizhaniy-331300_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T10:13:00+00:00"/>
    <meta property="og:title" content="Прем'єр-міністра Великої Британії замінили фігурою крижаній"/>
    <meta property="og:description" content="На місцях, призначених для Джонсона і лідера партії Brexit , стояли крижані фігури із зображенням Землі, які танули під час ефіру."/>
  </head>
  <body>
    <article>
      <h1>Прем'єр-міністра Великої Британії замінили фігурою крижаній</h1>
      <h2>На місцях, призначених для Джонсона і лідера партії Brexit , стояли крижані фігури із зображенням Землі, які танули під час ефіру.</h2>
      <address>
        <time datetime="2019-11-29T10:13:00+00:00">29 Nov 2019, 10:13</time>
      </address>
      <p>У четвер, 28 листопада, під час теледебатів, присвячених змінам клімату, британський телеканал Channel 4 замінив крижаними фігурами <b><a href="https://dt.ua/WORLD/kandidati-konservatori-pidtrimayut-brexit-pislya-peremogi-na-viborah-dzhonson-329950_.html">прем'єр-міністра Великої Британії Бориса Джонсона</a></b>, а також лідера партії Brexit Найджела Фаража, які не прийшли в студію, повідомляє <a href="https://uk.reuters.com/article/uk-britain-election-channel4/conservatives-complain-to-uk-regulator-over-channel-4-climate-debate-idUKKBN1Y225S?il=0">Reuters</a>.</p>
      <p> </p>
      <figure>
        <iframe data-src="https://twitter.com/Channel4News/status/1200112941170937859?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Телеканал запросив лідерів всіх основних політичних партій країни взяти участь у дебатах, організованих напередодні парламентських виборів, запланованих на 12 грудня.</p>
      <p>У числі інших на дебати були запрошені лідер Консервативної партії, прем'єр-міністр Великої Британії Борис Джонсон і лідер партії Brexit Найджел Фараж. Вони обидва відмовилися прийти.</p>
      <p>У підсумку в дебатах брали участь лідери п'яти партій: Лейбористської, Ліберальних демократів, "Зелених", Партії Уельсу та Шотландської національної партії. Вони обговорювали проблеми змін клімату.</p>
      <p>При цьому на місцях, призначених для Джонса і Фаража, стояли крижані фігури із зображенням Землі. Вони повинні були символізувати надзвичайну ситуацію з кліматом на планеті і танули під час ефіру.</p>
      <p>В Консервативній партії такий вчинок телеканалу визнали порушенням кодексу про мовлення і направила скаргу британському регулятору ЗМІ Ofcom.</p>
      <p>Консерватори закликають перевірити "провокаційну витівку" Channel 4, яка "порушила принцип неупередженості".</p>
      <p>Як раніше повідомлялося, згідно з даними опитування від британської консалтингової компанії Ipsos MORI, половина громадян Великобританії вважають, що <b><a href="https://zn.ua/WORLD/bolshinstvo-britancev-schitaet-chto-cherez-10-let-soedinennoe-korolevstvo-ne-budet-suschestvovat-335326_.html">країни може не існувати</a></b> у своєму нинішньому вигляді через десять років.</p>
      <p>30 жовтня стало відомо про те, що<a href="https://dt.ua/WORLD/brexit-oficiyno-vidkladeniy-do-31-sichnya-2020-roku-yes-zatverdiv-rishennya-pro-prodovzhennya-stroku-327800_.html"> <b>Британія офіційно не виходить з ЄС до 31 січня</b></a>.</p>
      <p>Верхня<b><a href="https://dt.ua/WORLD/u-velikiy-britaniyi-pidrahuvali-skilki-ekonomika-krayini-vtratit-cherez-brexit-327862_.html"> палата парламенту Великобританії схвалила закон</a></b> про проведення дострокових парламентських виборів 12 грудня.</p>
      <p>Більше про проблеми та ризики Brexit читайте у <b><a href="https://dt.ua/international/endshpil-326928_.html">статті Віктора Константинова для DT.UA "Ендшпіль"</a>.</b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>