<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191129_urbanlegends_blog_hoaxkviz_kamuhirek_alhirek"/>
    <meta property="og:site_name" content="HVG.hu"/>
    <meta property="article:published_time" content="2019-11-29T10:33:00+00:00"/>
    <meta property="og:title" content="A WhatsApp tényleg három pipával jelöli azokat az üzeneteket, amelyeket a kormány ellenőrzött?"/>
    <meta property="og:description" content="Az Urbanlegends blog szerzője által összeállított hoaxkvízből, melyből megtudhatja, mivel vezették meg az elmúlt hetekben. Vigyázzon, nem minden hihetetlen hír kamu, ahogy persze nem is minden hihető igaz."/>
  </head>
  <body>
    <article>
      <h1>A WhatsApp tényleg három pipával jelöli azokat az üzeneteket, amelyeket a kormány ellenőrzött?</h1>
      <address><time datetime="2019-11-29T10:33:00+00:00">29 Nov 2019, 10:33</time> by <a rel="author">hvg.hu</a></address>
      <p>
        <b>Az Urbanlegends blog szerzője által összeállított hoaxkvízből, melyből megtudhatja, mivel vezették meg az elmúlt hetekben. Vigyázzon, nem minden hihetetlen hír kamu, ahogy persze nem is minden hihető igaz.</b>
      </p>
      <p>Nemhogy lehet puskázni, hanem szinte kötelező – a kamuhíres kvíz eredménye mlgérdekesebb lesz, ha nem csak tippelget, hanem rákeres egy-egy témára, és elolvassa az arról szóló híreket. Így ugyanis a teszt nem azt mutatja meg, melyik kamuhír leleplezéséről hallott már, és melyikről nem, hanem azt, hogy milyen forrásokat talál egy témáról, mennyire kritikusan kezeli azokat, és mennyire képes a hiteles információk kiszűrésére.</p>
      <p>A NASA tényleg elismerte, hogy nem az emberi tevékenységek okozzák a klímaváltozást? Einstein tényleg azt tanácsolta egy anyának, hogy gyereke intelligenciája növelésére olvasson neki sok-sok tündérmesét? A WhatsApp tényleg három pipával jelöli azokat az üzeneteket, amelyeket a kormány ellenőrzött? A <a href="http://www.urbanlegends.hu/2019/11/teszteld-magad-bedolsz-e-az-alhireknek-ime-a-novemberi-hoaxkviz-3/">kvíz kitöltésébe ide kattintva vághat bele</a>. Pár perc az egész folyamat, melynek végén százalékos eredményt kap, illetve minden témánál megtalálja a helyes válaszokat.</p>
      <p>Ha tudni szeretné, melyik oldalak verik át rendszeresen híreikkel, <a href="https://hvg.hu/tudomany/20150119_atveros_weboldalak">fussa át a listánkat: weboldalak, melyeknek soha ne higgyen el semmit</a>.</p>
      <p>
        <i>Ha ez érdekes volt, lájkolja <a href="https://www.facebook.com/hvg.tech">a HVG Tech rovatának Facebook-oldalát</a>.</i>
      </p>
    </article>
  </body>
</html>