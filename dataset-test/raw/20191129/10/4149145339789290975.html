<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echodnia.eu/podkarpackie/pozar-w-zabrniu-gornym-dom-splonal-doszczetnie-zdjecia/ga/c1-14617853/zd/40361665"/>
    <meta property="og:site_name" content="Echo Dnia"/>
    <meta property="article:published_time" content="2019-11-29T10:39:00+00:00"/>
    <meta property="og:title" content="Pożar w Zabrniu Górnym. Dom spłonął doszczętnie (ZDJĘCIA)"/>
    <meta property="og:description" content="b]Kilka zastępów straży pożarnej walczyło w czwartek z pożarem domu jednorodzinnego w Zabrniu, w gminie Grębów w powiecie tarnobrzeskim. Niestety, obiekt spłon"/>
  </head>
  <body>
    <article>
      <h1>Pożar w Zabrniu Górnym. Dom spłonął doszczętnie (ZDJĘCIA)</h1>
      <address>
        <time datetime="2019-11-29T10:39:00+00:00">29 Nov 2019, 10:39</time>
      </address>
      <figure>
        <img src="https://d-pt.ppstatic.pl/k/r/1/43/60/5de0e63803c49_p.jpg?1575046079"/>
        <figcaption>[<b>1</b>/9] Pożar w Zabrniu Górnym. Dom spłonął doszczętnie (ZDJĘCIA)<cite>Marek Górz, PSP Tarnobrzeg</cite></figcaption>
      </figure>
      <p><b>Kilka zastępów straży pożarnej walczyło w czwartek z pożarem domu jednorodzinnego w Zabrniu, w gminie Grębów w powiecie tarnobrzeskim. Niestety, obiekt spłonął niemal doszczętnie, nadaje się najprawdopodobniej do rozbiórki.</b><br/><br/><b>ZOBACZ NA KOLEJNYCH SLAJDACH&gt;&gt;&gt;</b><br/><br/>- Po dojechaniu na miejsce strażacy zastali płonący drewniany budynek mieszkalny. Pożar był rozwinięty, a płomienie wydostawały się na zewnątrz – informuje brygadier Jacek Widuch, rzecznik prasowy Państwowej Straży Pożarnej w Tarnobrzegu - Strażacy przystąpili do gaszenia pożaru, jednocześnie rozpoznali, że czworo mieszkańców ewakuowało się z budynku przed przybyciem pierwszych zastępów, nie doznając żadnych obrażeń.<br/><br/>Strażacy w trakcie działań gaśniczych wynieśli z płonącego budynku dwie rozgrzane butle z gazem propan-butan, które zostały schłodzone. W wyniku pożaru spaleniu uległo wnętrze oraz dach obiektu.<br/><br/>W działaniach ratowniczo-gaśniczych uczestniczyło łącznie 6 zastępów – 20 strażaków, w tym 2 zastępy z Jednostki Ratowniczo-Gaśniczej numer 2 w Stalowej Woli, 2 zastępy z Jednostki Ratowniczo-Gaśniczej w Tarnobrzegu, zastęp Ochotniczej Straży Pożarnej z Grębowa oraz zastęp Ochotniczej Straży Pożarnej w Furmanach.</p>
      <p>
        <a href="https://echodnia.eu/podkarpackie/pozar-w-zabrniu-gornym-dom-splonal-doszczetnie-zdjecia/ga/c1-14617853/zd/40361671">
          <b>Następne</b>
        </a>
      </p>
    </article>
  </body>
</html>