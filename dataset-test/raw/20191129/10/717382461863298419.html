<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/positano-christmas-time-2019-2020-tutti-gli-appuntamenti-delle-festivita-natalizie/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-29T10:10:02+00:00"/>
    <meta property="og:title" content="Positano Christmas Time 2019-2020: tutti gli appuntamenti delle festività natalizie"/>
    <meta property="og:description" content="E’ tutto pronto per le festività natalizie a Positano. Sono stati resi noti tutti gli appuntamenti delle prossime settimane con il “Positano Christmas Time 2019-2020“. Sabato 21 dicembre, ci sarà un Grande evento dedicato all’arte e alla cultura. Alle ore 17:00, presso la Sala Consiliare del Comune di Positano, avrà luogo la presentazione del libro: Positano, “Dove […]"/>
  </head>
  <body>
    <article>
      <h1>Positano Christmas Time 2019-2020: tutti gli appuntamenti delle festività natalizie</h1>
      <address><time datetime="2019-11-29T10:10:02+00:00">29 Nov 2019, 10:10</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>E’ tutto pronto per le festività natalizie a <b>Positano. </b>Sono stati resi noti tutti gli appuntamenti delle prossime settimane con il “<b>Positano Christmas Time 2019-2020</b>“.</p>
      <p>Sabato 21 dicembre, ci sarà un Grande evento dedicato all’arte e alla cultura. Alle ore 17:00, presso la Sala Consiliare del <b>Comune di Positano</b>, avrà luogo la presentazione del libro: Positano, “Dove le onde e le montagne si incontrano”. Testimonianze figurative tra 800 e 900, curato e scritto dalla Prof.ssa Matilde Romito su progetto dell’amministrazione comunale.</p>
      <p>Domenica 22 dicembre, si svolgerà, alle ore 17:30,“Il Natale Della Tradizione alla Chiesa Nuova”, annuale festa natalizia del quartiere dove non mancheranno pietanze tipiche locali e buona musica, dalla tradizionale napoletana con il “Tammorra Show” a quella italiana ed internazionale.A seguire alle ore 21:00 si ballerà al ritmo della musica del DJ Resident “Lillotto”.</p>
      <p>Il Giorno di Natale, il 25 dicembre, la Jingle Band sfilerà lungo le strade dei borghi di Montepertuso e Nocelle,dalle ore 10:00, per augurare un sereno e lieto Natale ai cittadini. Dalle ore 10:30, dalla Chiesa Nuova alla Piazza dei Mulini, sfilerà un corteo di majorette accompagnato dalle note della Banda Musicale Natalizia, che augurerà a tutti un Natale pieno di gioia e felicità.</p>
      <p>Giovedì 26 dicembre, alle ore 19:00, si terrà il tradizionale concerto di Natale della Banda San Vito <b>Positano</b>, a cura dell’Associazione musicale “Franco Di Franco”, nella Chiesa Santa Maria Assunta.</p>
      <p>Venerdì 27 dicembre,alle ore 10:00ci sarà la gara podistica “<b>il Giro di Positano</b>” che partirà e finirà, dopo aver fatto “il giro di paese”, in Piazza dei Mulini. Alle ore 19:00 avrà luogo “Musiche per un Giorno di Festa”, concerto a cura della “Nuova Orchestra Scarlatti” presso la Chiesa Santa Maria Assunta.</p>
      <p>Sabato 28 dicembre, presso la Pinacoteca Comunale, alle ore 10:00, avverrà la presentazione del libro di Giuseppe Sabella “Da Ulisse all’ambulanza: le Sirene tra mito e storia”.</p>
      <p>Il 28 e il 29 dicembre, presso la Spiaggia Grande, si svolgerà la 38° edizione della Sagra della Zeppola, festa legata e radicata alle tradizioni Positanesi.</p>
      <p>Lunedì 30 dicembre,dalle ore 10:00 alle 16,00, tutti in Spiaggia per il Paintball, sport di combattimento dinamico, divertente ed emozionante.</p>
      <p>Martedì 31 dicembre, nella contrada di Nocelle, si aspetterà l’inizio del nuovo anno con la II edizione della festa “Na bbona Fine e Buon principio d’Anno – Eco Capodanno 2.0”: si potranno assaggiare prelibatezze locali e assistere al fantastico spettacolo folkloristico de “Le Cuntesse”. Il tutto si svolgerà dalle ore 20:30 in Piazza Santa Croce grazie all’impegno e alla dedizione dei Giovani Ragazzi di Nocelle.</p>
      <p>Alle ore 23:45, in attesa del Countdown, il Gruppo di Capri“Allerija”,con la sua musica rallegrerà e farà divertire tutti i presenti sulla “Rotonda”, la caratteristica <b>Piazza della Spiaggia Grande di Positano</b>.Per festeggiare il Capodanno, allo scoccare della mezzanotte, ci sarà un sensazionale spettacolo pirotecnico e si potrà continuare a ballare fino alle 2:00 con gli “Allerija” e fino all’alba con il sound dei nostri DJs Positanesi.</p>
      <p>La mattina del 1 gennaio, alle ore 11:00, il Gruppo Folkloristico di Pogerola sfilerà lungo le strade del paese per festeggiare l’inizio dell’Anno Nuovo, mentre nel pomeriggio, alle 15:30, il Gruppo Folkloristico di Piedigrotta Sorrentina diletterà con la sua musica popolare i borghi di Montepertuso e Nocelle.</p>
      <p>Giovedì 2 gennaio, alle ore 17:00, per i più piccini verrà proiettato il Film “Wonder Park”, la storia di una bambina, di un gruppo di animali e di un magico parco divertimenti, presso la Tensostruttura della Piazza dei Racconti.</p>
      <p>Venerdì 3 gennaio, grazie all’estro delle Pazze Squinternate, organizzatori delle ultime edizioni della “caccia al tesoro”, e dei Giovani Positanesi, alle ore 18:00, ci sarà una Tombolata di Beneficenza presso la Piazza dei Racconti.</p>
      <p>Sabato 4 gennaio, presso l’Oratorio della Chiesa Santa Maria Assunta, alle ore 17:00, avranno luogo la Cerimonia di Premiazione e il Concerto dei Vincitori della II ed. del Concorso Musicale “Franco di Franco”.</p>
      <p>Domenica 5 gennaio, sarà una giornata dedicata allo sport e all’intrattenimento per la famiglia, genitori e figli tutti presso il borgo di Montepertuso, grazie alla collaborazione delle Associazioni sportive Locali e del Comitato Parrocchiale Santa Maria delle Grazie. L’intera mattinata sarà dedicata agli sports, con tanti stages e tornei: calcio, tiro con l’arco, baseball, running, bocce, carte, scacchi ecc. L’intrattenimento musicale comincerà fin dalla mattina, alle ore 11:00, con il Gruppo di Musica Popolare di Vettica di Amalfi.<br/>Dalle ore 15:00, tutti a ballare insieme ai “Napoli in Jazz”con musiche e danze etnico/popolari,stage dell’Associazione “<b>Positano Senza Tiempo</b>” e concerto, poi a seguire le musiche ed i balli dei “Vesevo Folk” e poi ancora il suond ed il coinvolgimento de’ “I Sonacore”. Concluderà la serata la Live Music di Marco Rovezzi.</p>
      <p>Sabato 11 gennaio, a Montepertuso, avrà luogo,dopo la Santa Messa, “Appicciamm a Befana”, un rito allegorico che segna la conclusione dei festeggiamenti di Natale, infatti, la messa in scena dell’accensione della Befana segna la fine delle festività Natalizie. Non mancheranno piatti della tradizione locale e musica popolare con “A Paranz ro’ Lione”.</p>
    </article>
  </body>
</html>