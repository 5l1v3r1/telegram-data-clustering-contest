<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu"/>
    <meta property="og:site_name" content="M3"/>
    <meta property="article:published_time" content="2019-11-29T10:33:00+00:00"/>
    <meta property="og:title" content="Stort test: Här är vinterns bästa smartklockor"/>
    <meta property="og:description" content="Vilken är bästa smartklockan just nu? Och vilken passar bäst för just dig? Vi har samlat 14 tester av de mest intressanta klockorna du kan köpa i dag – allt från tuffa träningsklockor till lyxiga designur."/>
  </head>
  <body>
    <article>
      <h1>Stort test: Här är vinterns bästa smartklockor</h1>
      <h2>Inledning</h2>
      <address>
        <time datetime="2019-11-29T10:33:00+00:00">29 Nov 2019, 10:33</time>
      </address>
      <p>
        <i>Vilken är bästa smartklockan just nu? Och vilken passar bäst för just dig? Vi har samlat 14 tester av de mest intressanta klockorna du kan köpa i dag – allt från tuffa träningsklockor till lyxiga designur.</i>
      </p>
      <p>
        <a href="https://m3.idg.se/2.1022/1.693015/black-friday-smartklockor-aktivitetsarmband">
          <b>Här samlar vi bästa erbjudanden på smartklockor och aktivitetsarmband under Black Friday!</b>
        </a>
      </p>
      <p>Förutom att ge dig ett armbandsur med fullt personligt anpassad urtavla bidrar smartklockorna också till möjligheten att hålla koll på ditt digitala informationsflöde. Du får hälsokoll, hjälp med träning och organisation, utan att behöva hala upp mobilen titt som tätt. Just möjligheten till relativ mobilfrihet är en av de mest värdefulla egenskaperna med en gedigen smartklocka 2019.</p>
      <p>Smartklockorna har genomlidit ett par svajiga år. Tillverkare har lagt ned samtidigt som nya aktörer tillkommit. Google <a href="https://computersweden.idg.se/2.2683/1.725812/fitbit-kops-google">har lagt rabarber på Fitbit</a>, vilket bäddar för en intressant framtid för Wear OS-aktören.</p>
      <h3>Apputbudet växer</h3>
      <p>En smartklockas användbarhet är inte bara en fråga om själva klockorna i sig, utan också om hur bra utbudet av tredjepartsappar är. Tre stora system dominerar marknaden: Apple Watch OS, Google Wear OS och Samsungs Tizen OS – och dessa tre har ett gediget utbud av appar som täcker de allra flesta behov.</p>
      <p>Watch OS ligger i framkant när det gäller mängd och bredd av kvalitetsappar, men vi hittar också det mesta vi behöver när vi bläddrar i Googles appbutik. När det kommer till Tizen är utbudet skralare, men i gengäld kommer Samsung-klockorna förinstallerade med en mängd användbara appar.</p>
      <p>Det har lanserats flera lösningar som gör att du kan använda smartklockan eller telefonen för kontaktfria betalningar i många butiker. Dessa lösningar börjar nu bli tillgängliga på bred front. Apple Pay funkar fint med Apple Watch och Samsung Pay lika bra med Samsungs klocka. Google Pay är ett relevant alternativ för flera av Wear OS-klockorna, men här finns också lösningar som Fitbit Pay och Garmin Pay. </p>
      <h3>Så gjorde vi urvalet och testet</h3>
      <p>I det här testet har vi samlat tester vi gjort av av smarta klockor som du kan köpa i dag. Betygen är alltså individuella, och ska inte ställas i förhållande till andra klockor i samlingen. Klockorna testades systemåterställda eller fabriksnya samt med uppdaterade operativsystem på den smartphone där de erbjuder bästa funktionalitet.</p>
      <p>Batteritid mättes under 4–5 dagars (ibland flera veckors) vardaglig användning med klockornas standardinställningar. Funktioner som testades rutinmässigt var gps-navigering med kartapp, sökning efter information med röstkommando, läsning och skrivning av textmeddelanden, samt loggning av stegmätning och puls i de fall klockan har hårdvaran för det. Därefter bedömdes gränssnitt och övriga funktionernas kvalitet utifrån respektive klockas funktionsutbud och tillgång till tredjepartsappar.</p>
      <p>Den här artikeln uppdateras löpande med nya modeller. Vi tar regelbundet ett större grepp om den för att den ska vara så aktuell som möjligt, där vi plockar bort utgångna modeller och lägger till de nyare. Saknar du en aktuell modell eller tillverkare i testet – hör av dig till oss så ser vi över möjligheterna till ett test.</p>
      <p>Sida 1 / 15 Föregående <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/2/amazfit-gtr-smartklocka">Nästa</a></p>
      <h4>Innehållsförteckning</h4>
      <ul>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu">Inledning</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/2/amazfit-gtr-smartklocka">Amazfit GTR (betyg: 6)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/3/apple-watch-series-4">Apple Watch Series 4 (betyg: 9)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/4/apple-watch-series-5-smartklocka">Apple Watch Series 5 (betyg: 8)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/5/fitbit-ionic">Fitbit Ionic (betyg: 7)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/6/fitbit-versa-test">Fitbit Versa (betyg: 8)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/7/fitbit-versa-2-smartklocka">Fitbit Versa 2 (betyg: 7)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/8/fitbit-versa-lite-smartklocka">Fitbit Versa Lite (betyg: 8)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/9/garmin-forerunner-645-music">Garmin Forerunner 645 Music (betyg: 7)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/10/huawei-watch-gt">Huawei Watch GT (betyg: 7)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/11/huawei-watch-gt2-smartklocka">Huawei Watch GT 2 (betyg: 7)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/12/mobvoi-ticwatch-s">Mobvoi Ticwatch C2 (betyg: 7)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/13/samsung-galaxy-watch-betyg-8">Samsung Galaxy Watch (betyg: 8)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/14/samsung-galaxy-watch-active-smartklocka">Samsung Galaxy Watch Active (betyg: 8)</a>
        </li>
        <li>
          <a href="https://m3.idg.se/2.1022/1.607129/roststyrning-och-gps---har-ar-de-smartaste-klockorna-just-nu/sida/15/samsung-galaxy-watch-active-2-betyg-8">Samsung Galaxy Watch Active 2 (betyg: 8)</a>
        </li>
      </ul>
    </article>
  </body>
</html>