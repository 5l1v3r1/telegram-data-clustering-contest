<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/stiri/life/o-panza-de-pierre-soulages-vanduta-cu-un-pret-record-la-paris-19184752?utm_source=Rss&amp;utm_medium=Referral&amp;utm_campaign=Cross"/>
    <meta property="og:site_name" content="Profit.ro"/>
    <meta property="article:published_time" content="2019-11-29T10:32:00+00:00"/>
    <meta property="og:title" content="O pânză de Pierre Soulages, vândută cu un preț record la Paris"/>
    <meta property="og:description" content="O pânză din 1960, semnată de Pierre Soulages, a fost adjudecată miercuri pentru 9,6 milioane de euro (taxe incluse) la casa Tajan din Paris, cu mult peste estimarea stabilită inițial între 4 și 6 milioane de euro, potrivit Le Figaro."/>
  </head>
  <body>
    <article>
      <h1>O pânză de Pierre Soulages, vândută cu un preț record la Paris</h1>
      <address><time datetime="2019-11-29T10:32:00+00:00">29 Nov 2019, 10:32</time> by <a rel="author">Profit.ro</a></address>
      <p><b>O pânză din 1960, semnată de Pierre Soulages, a fost adjudecată miercuri pentru 9,6 milioane de euro (taxe incluse) la casa Tajan din Paris, cu mult peste estimarea stabilită inițial între 4 și 6 milioane de euro, potrivit Le Figaro</b>.</p>
      <p>Este un record mondial pentru o operă a artistului, în curând centenar. Precedentul record a fost de 9,2 milioane de euro pentru un tablou din 1959, vândut acum un an la New York, scrie <a href="http://www.News.ro/">News.ro</a></p>
      <p>Această operă, care a fost prezentată în toate expozițiile majore consacrate lui Soulages, a fost scoasă la vânzare pentru prima dată. Ea a fost licitată de opt persoane din Asia și Statele Unite, dar se va alătura "unei colecții europene", a indicat Julie Ralli, directoarea departamentului de artă postbelică și contemporană de la Tajan.</p>
      <p>Pânza, care este intitulată "Peinture 200 x 162 cm 14 mars 1960", are o luminozitate intensă și planuri verticale contrastante, ilustrează tehnica inițiată de artist de la sfârșitul anilor '50.</p>
      <p>Pe pânza acoperită cu un strat de suport alb, benzi mari de vopsea neagră acoperă o parte din suprafață. Cu ajutorul unei spatule cu lama subțire, Soulages îndepărta descoperea parțial stratul de suport,  oferind o luminozitate neașteptată.</p>
      <p>Achiziționată de celebrul curator și critic de artă american James Johnson Sweeney, fost director al Muzeului Guggenheim între 1952 și 1960, pânza a rămas în familia sa până la licitația de miercuri.</p>
      <p>Pierre Soulages va împlini 100 de ani pe 24 decembrie.  </p>
    </article>
  </body>
</html>