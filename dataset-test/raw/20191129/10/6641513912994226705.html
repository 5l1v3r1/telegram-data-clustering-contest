<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/izmir-de-toplandilar-turkiye-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-29T10:39:00+00:00"/>
    <meta property="og:title" content="'İzmir’de toplandılar'"/>
    <meta property="og:description" content="'İzmir’de toplandılar' | aydinlik.com.tr"/>
  </head>
  <body>
    <article>
      <h1>'İzmir’de toplandılar'</h1>
      <address>
        <time datetime="2019-11-29T10:39:00+00:00">29 Nov 2019, 10:39</time>
      </address>
      <p>
        <b>Milli Gazete'den Gökçen Göksal'ın bugünkü yazısında, ev sahipliğini NATO Kara Kuvvetleri Komutanlığı'nın yaptığı ve 16 ülkenin NATO Kara Kuvvetleri komutanlarının İzmir’de bir araya geldiği toplantı ele alındı.</b>
      </p>
      <p>
        <a href="https://www.milligazete.com.tr/haber/3393487/izmirde-toplandilar">Göksal'ın yazısı şu şekilde:</a>
      </p>
      <p>Suriye’nin kuzeyinde terör örgütü YPG/PYD’ye yönelik gerçekleştirdiği askeri harekâtta NATO’dan istediği desteği bulamayan Türkiye’nin, Brüksel’in Baltık ve Polonya için hazırladığı savunma planından çekildiği yönündeki iddialar gündemdeki yerini korurken çok önemli bir gelişme yaşandı. NATO Kara Kuvvetleri komutanları İzmir’de bir araya geldi. Toplantının ev sahipliğini NATO Kara Kuvvetleri Komutanlığı yaparken, toplantıya 16 ülke katıldı.</p>
      <p>
        <b>İŞBİRLİĞİNİN ÖNEMİNE VURGU YAPILDI</b>
      </p>
      <p>LANDCOM Komutanı Amerikalı General J.T.Thomson başkanlığında gerçekleştirilen toplantıda çeşitli ülkelerden katılımcılar söz aldılar. Özellikle ortak çalışma kültürünün geliştirilmesinin üzerinde durulduğu toplantıda, işbirliğinin önemini vurgu yapıldı. Katılımcılar, farklı ülkelerde yaşadıkları deneyimleri de paylaştılar.</p>
      <p>
        <b>DİKKAT ÇEKEN ÜLKE</b>
      </p>
      <p>‘Toplantıya Gürcistan, Finlandiya, Ürdün, Fas, Ukrayna, Moğolistan, İsviçre, Azerbaycan, İrlanda, Bosna Hersek, İsveç, Avustralya, Güney Kore, Japonya ve Yeni Zelanda Kara Kuvvetleri komutanları katıldı. Toplantının en ilgi çeken ülkesi Sırbistan oldu. Rusya’ya yakınlığı ve NATO karşıtlığıyla bilinen Sırbistan’ın NATO’ya ilişkin bir toplantıya katılması dikkate değer duruyor. Sırbistan halen NATO üyesi değil.</p>
      <p>
        <b>PARTNER DEVLETLER TANIMI</b>
      </p>
      <p>Toplantı “1. Partner Ülkeler Komutanları” sloganıyla 25-26 Kasım tarihlerinde ilk kez gerçekleştirildi. İlerleyen zamanlarda ikincisinin de gerçekleştirileceği muhtemel. Sırbistan’ın NATO üyesi olmamakla birlikte bu toplantıya katılması partner ülke tanımlamasını izah ediyor. “Birlikte çalışabilirlik” adı altında askeri anlamda işbirliğini artırmak için düzenlenen toplantıya katılımın her anlamda yüksek olduğu belirtiliyor.</p>
      <related>
        <h4>Benzer Haberler</h4>
        <a href="https://www.aydinlik.com.tr/izmir-de-izmir-marsi-krizi-okul-onunde-toplandilar-turkiye-mayis-2018"/>
        <a href="https://www.aydinlik.com.tr/dunya/2017-nisan/ogretmenin-cagrisiyla-hayir-icin-toplandilar"/>
        <a href="https://www.aydinlik.com.tr/oncu-genclik-yaz-akademisi-izmir-de-gerceklesecek-genclik-haziran-2019"/>
        <a href="https://www.aydinlik.com.tr/turkiye/2017-nisan/izmir-de-hayir-uzak-ara-onde"/>
      </related>
    </article>
  </body>
</html>