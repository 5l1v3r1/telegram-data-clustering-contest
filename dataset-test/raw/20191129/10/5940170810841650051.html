<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/pws-na-einai-kala"/>
    <meta property="og:site_name" content="24sports.com.cy"/>
    <meta property="article:published_time" content="2019-11-29T10:26:00+00:00"/>
    <meta property="og:title" content="Πώς να είναι καλά;"/>
    <meta property="og:description" content="Εντυπωσιακή ήταν η παρουσία των οργανωμένων οπαδών του ΑΠΟΕΛ στο χθεσινό ιστορικό παιχνίδι με τη Ντουντελάνζ."/>
  </head>
  <body>
    <article>
      <h1>Πώς να είναι καλά;</h1>
      <h2>ΑΠΟΕΛίστικη παράνοια μετά την πρόκριση</h2>
      <address><time datetime="2019-11-29T10:26:00+00:00">29 Nov 2019, 10:26</time> by <a rel="author">Σάββας Λαζανιάς</a></address>
      <p>
        <b>Εντυπωσιακή ήταν η παρουσία των οργανωμένων οπαδών του ΑΠΟΕΛ στο χθεσινό ιστορικό παιχνίδι με τη Ντουντελάνζ.</b>
      </p>
      <p>Οι πορτοκαλί έπαιζαν χωρίς αντίπαλο στις κερκίδες και κατάφεραν να σπρώξουν την ομάδα του Ντολ σε μια τεράστια νίκη. Η επιστροφή τους στα τσιμέντα μετά από αρκετό καιρό συνδυάστηκε με ένα μεγάλο και ιστορικό αποτέλεσμα. </p>
      <p>Μετά το τελικό σφύριγμα της λήξης οι παίκτες του ΑΠΟΕΛ έγιναν ένα με τους πορτοκαλί, πανηγυρίζοντας μαζί αυτή τη μεγάλη πρόκριση.</p>
      <p>Ο ΑΠΟΕΛ συνεχίζει να τρελαίνει τους οπαδούς του και τους αντιπάλους του με αυτά που πετυχαίνει στην Ευρώπη.</p>
      <p>«Τα μυαλά μας δεν είναι καλά στα μυαλά τους», έγραφε ένα πανό των πορτοκαλί στο χθεσινό παιχνίδι.</p>
      <p>Και πώς να είναι καλά όταν βλέπουν την ομάδα τους να κάνει αυτά που κάνει στην Ευρώπη; Πώς να είναι καλά όταν οι ευρωπαϊκές εκδρομές θα συνεχιστούν και τον Φλεβάρη;</p>
      <p>Ο ΑΠΟΕΛ «αρρώστησε» τον κόσμο του με τις επιτυχίες του.</p>
    </article>
  </body>
</html>