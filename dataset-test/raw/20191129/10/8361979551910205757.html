<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/hto-propustiv-mayzhe-vsi-zasidannya-radi-prizvishcha-novini-ukrajini-50056433.html"/>
    <meta property="og:site_name" content="НВ"/>
    <meta property="article:published_time" content="2019-11-29T10:13:00+00:00"/>
    <meta property="og:title" content="Названо прізвища депутатів, які пропустили майже всі засідання Ради"/>
    <meta property="og:description" content="За даними Комітету виборців України, за три місяці роботи Верховної Ради скликання відбулося 1158 голосувань, в середньому один депутат взяв участь в 69% з них."/>
  </head>
  <body>
    <article>
      <h1>Названо прізвища депутатів, які пропустили майже всі засідання Ради</h1>
      <h2>За даними Комітету виборців України, за три місяці роботи Верховної Ради скликання відбулося 1158 голосувань, в середньому один депутат взяв участь в 69% з них.</h2>
      <address>
        <time datetime="2019-11-29T10:13:00+00:00">29 Nov 2019, 10:13</time>
      </address>
      <p>Однак, як підкреслили в <a href="http://www.cvu.org.ua/nodes/view/type:news/slug:9-deputativ-propustyly-90-holosuvan-rady-za-try-misiatsi-kvu">КВУ</a>, незважаючи на те, що загальні показники участі в голосуваннях досить високі, у Верховній Раді залишається проблемою неучасть в голосуваннях значної кількості депутатів.</p>
      <p>Так, за три місяці роботи 96 народних депутатів взяли участь в менш 50% голосувань парламенту.</p>
      <p>Читайте також:<br/><a href="https://nv.ua/ukr/ukraine/politics/yevropeyska-solidarnist-lider-za-vidviduvanistyu-zasidan-radi-50055998.html">&amp;nbspКВУ назвав фракції, які найкраще відвідують засідання Ради</a></p>
      <p>З них дев'ять народних депутатів пропустили 90% голосувань. Зокрема, у Вадима Рабіновича з ОПЗЖ найнижчий показник серед 423 депутатів: він взяв участь в 6% голосувань. Юлія Льовочкіна з ОПЗЖ відвідала 6%, Ігор Абрамович з ОПЗЖ - 7%; Юрій Солод з ОПЗЖ - 7%, позафракційний Андрій Деркач - 7%, Вадим Столар з ОПЗЖ - 8%, Олександр Фельдман з ОПЗЖ - 8%, Антон Яценко з групи За майбутнє - 9%, Юрій Бойко з ОПЗЖ - 10%.</p>
      <p>При цьому Рабінович був зареєстрований на 23 з 39 засіданнях Ради, Льовочкіна - на 31, Абрамович - 27, Солод - 26, Деркач - 26, Столар - 22, Фельдман - 36, Яценко - 30 Бойко - 37. Однак участі в голосуваннях депутати майже не брали.</p>
      <p>З іншого боку, є ряд народних депутатів, які взяли участь майже в 100% голосувань. Так, 18 народних депутатів взяли участь у 98-99% голосувань парламенту. Рекордсменом є Володимир Ватрас, який голосував у 99,6% випадків.</p>
      <p>Читайте також:<br/><a href="https://nv.ua/ukr/ukraine/politics/nova-rada-turborezhim-viyavivsya-mifom-novini-ukrajini-50055962.html">&amp;nbspТурборежим виявився міфом. У КВУ оцінили роботу Ради за три місяці</a></p>
    </article>
  </body>
</html>