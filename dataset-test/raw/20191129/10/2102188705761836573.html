<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/29/654286/"/>
    <meta property="og:site_name" content="Економічна правда"/>
    <meta property="article:published_time" content="2019-11-29T10:27:00+00:00"/>
    <meta property="og:title" content="Україна отримала ще 5 тисяч польських дозволів на автоперевезення"/>
    <meta property="og:description" content="Польща надала ще 5 тисяч дозволів на здійснення міжнародних вантажних автоперевезень для українських перевізників."/>
  </head>
  <body>
    <article>
      <h1>Україна отримала ще 5 тисяч польських дозволів на автоперевезення</h1>
      <address>
        <time datetime="2019-11-29T10:27:00+00:00">29 Nov 2019, 10:27</time>
      </address>
      <p>Польща надала ще 5 тисяч дозволів на здійснення міжнародних вантажних автоперевезень для українських перевізників.<br/><br/>Про це повідомив міністр інфраструктури Владислав Криклій у <a href="https://www.facebook.com/vladyslav.kryklii/posts/2638627102893812">Facebook</a>.</p>
      <p>"5 годин переговорів з польськими колегами з міністерства інфраструктури. Плюс 5 тисяч дозволів для українських перевізників на поточний рік", — повідомив Криклій.</p>
      <p><b>Нагадаємо</b>:</p>
      <p>20 листопада Криклій закликав автоперевізників "<a href="https://www.epravda.com.ua/news/2019/11/20/653936/">тиснути</a>" на Польщу, для збільшення дозволів.</p>
      <p>
        <i>У листопаді Мінінфраструктури <a href="https://www.epravda.com.ua/news/2019/11/1/653243/">домовилось</a>, що в 2019 році Польща надасть додатково 5 тисяч дозволів на здійснення міжнародних вантажних автоперевезень, ліміт на 2020 рік попередньо встановлений у 160 тисяч автоперевезень.</i>
      </p>
      <p>
        <i>Заступник міністра розвитку економіки, торгівлі та сільського господарства, торговий представник України Тарас Качка назвав позицію Польщі щодо квот для України на міжнародні вантажні автоперевезення <a href="https://www.epravda.com.ua/news/2019/11/7/653454/">"економічним геноцидом".</a></i>
      </p>
      <p>
        <i>28 жовтня 2019 року на виїзді з України біля КПП "Ужгород — Вишнє Нємецке" на словацькому кордоні скупчилося 500 вантажівок, черга сягала понад 10 кілометрів. Причиною черги стало закінчення дозволів на рух вантажівок Польщею.</i>
      </p>
      <p>
        <i>Проблема виникла минулого року через позицію Польщі встановити квоту на міжнародні автомобільні перевезення у 2019 році на рівні 160 тисяч дозволів. Для порівняння, 2018 року Україна мала загальну кількість дозволів у 260 тисяч. </i>
      </p>
      <p>
        <i>Слід зазначити, що за чинними міждержавними угодами квота на здійснення міжнародних вантажних автомобільних перевезень не повинна бути меншою за 200 тисяч дозволів.</i>
      </p>
      <p>
        <i>Однак на сьогодні мінімальною квотою, якої потребує ринок, є 230 тисяч дозволів. Ключовий аргумент польської переговорної команди - інтереси польських перевізників.</i>
      </p>
      <p>
        <i>Детальніше читайте у статті: <b><a href="https://www.eurointegration.com.ua/experts/2019/08/12/7099493/">"Експорт під загрозою: навіщо Україна погрожує оскаржити дії Польщі у Брюсселі"</a></b></i>
      </p>
      <p>Економічна правда</p>
    </article>
  </body>
</html>