<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153206-volynianci-iaka-prodavala-pidrobleni-akcyzni-marky-svityt-7-rokiv-tyurmy"/>
    <meta property="og:site_name" content="ВолиньPost"/>
    <meta property="article:published_time" content="2019-11-29T10:45:00+00:00"/>
    <meta property="og:title" content="Волинянці, яка продавала підроблені акцизні марки, «світить» 7 років тюрми"/>
    <meta property="og:description" content="У Ковелі 52-річну жінку підозрюють в оборудках з підробленими марками акцизного податку."/>
  </head>
  <body>
    <article>
      <h1>Волинянці, яка продавала підроблені акцизні марки, «світить» 7 років тюрми</h1>
      <address>
        <time datetime="2019-11-29T10:45:00+00:00">29 Nov 2019, 10:45</time>
      </address>
      <p>У Ковелі 52-річну жінку підозрюють в оборудках з підробленими марками акцизного податку.<br/><br/>Про це інформує <a href="https://vol.gp.gov.ua/ua/news.html?_m=publications&amp;_c=view&amp;_t=rec&amp;id=261941&amp;fbclid=IwAR2N2uZZ_zd-VsbcnZ-WX58lDJJUgsaQQzYLZ80oWyR0uYV_Iw9wIBOLVSw">пресслужба прокуратури Волинської області.</a><br/><br/>Придбавши цьогоріч 500 незаконно виготовлених марок акцизного податку, наклеєних на пачки тютюнових виробів, жінка зберігала їх у себе у помешканні, а наприкінці травня 2019 року продала громадянину.<br/><br/>Згодом експерти засвідчили підробність акцизних марок.<br/><br/>Громадянці повідомили про підозру у вчиненні кримінального правопорушення, передбаченого ч. 1 ст. 199 КК України.<br/><br/>Триває досудове розслідування.<br/><br/>Довідково: за придбання, перевезення, зберігання з метою використання при продажу товарів, а також збут незаконно виготовлених, одержаних чи підроблених марок акцизного податку Кримінальним кодексом України передбачено покарання у виді позбавлення волі на строк від трьох до семи років.<br/><br/><i>Головне фото - ілюстративне.</i></p>
    </article>
  </body>
</html>