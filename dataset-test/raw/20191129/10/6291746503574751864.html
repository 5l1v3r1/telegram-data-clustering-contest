<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/29/arsenal-unai-emery/"/>
    <meta property="og:site_name" content="Il Post"/>
    <meta property="article:published_time" content="2019-11-29T10:30:27+00:00"/>
    <meta property="og:title" content="L’Arsenal ha esonerato l’allenatore spagnolo Unai Emery"/>
    <meta property="og:description" content="La dirigenza della squadra di calcio londinese dell'Arsenal ha esonerato l'allenatore spagnolo Unai Emery, in carica da due stagioni e successore del francese Arsene Wenger. Emery ha pagato la mancata qualificazione alla Champions League nello scorso campionato e il brutto inizio di stagione quest'anno: dopo tredici"/>
  </head>
  <body>
    <article>
      <h1>L’Arsenal ha esonerato l’allenatore spagnolo Unai Emery</h1>
      <address>
        <time datetime="2019-11-29T10:30:27+00:00">29 Nov 2019, 10:30</time>
      </address>
      <p>La dirigenza della squadra di calcio londinese dell’Arsenal <a href="https://www.arsenal.com/news/unai-emery-leaves-club">ha esonerato</a> l’allenatore spagnolo Unai Emery, in carica da due stagioni e successore del francese Arsene Wenger. Emery ha pagato la mancata qualificazione alla Champions League nello scorso campionato e il brutto inizio di stagione quest’anno: dopo tredici giornate di Premier League l’Arsenal è infatti ottavo in classifica a diciannove punti dal primo posto. La squadra non vince una partita dallo scorso 24 ottobre e giovedì sera è stata battuta in casa e in rimonta dall’Eintracht Francoforte, non riuscendo ancora a qualificarsi ai sedicesimi di finale di UEFA Europa League. Emery verrà sostituito temporaneamente dall’ex calciatore svedese Freddie Ljungberg, già assistente della prima squadra.</p>
    </article>
  </body>
</html>