<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://auto.dziennik.pl/aktualnosci/artykuly/614117,kierowcy-mandat-piraci-drogowi-zarobki-przekraczanie-predkosci-morawiecki-rzad-prawo.html"/>
    <meta property="og:site_name" content="auto.dziennik.pl"/>
    <meta property="article:published_time" content="2019-11-29T10:16:00+00:00"/>
    <meta property="og:title" content="Bogaci będą płacić więcej. Pirat drogowy zapłaci fortunę, mandaty ostro w górę"/>
    <meta property="og:description" content="Mandaty dla kierowców pójdą w górę. Premier Morawiecki nie wyklucza też odbierania aut pijanym za kółkiem."/>
  </head>
  <body>
    <article>
      <h1>Bogaci będą płacić więcej. Pirat drogowy zapłaci fortunę, mandaty ostro w górę</h1>
      <h2>Mandaty dla kierowców pójdą w górę. Premier Morawiecki nie wyklucza też odbierania aut pijanym za kółkiem.</h2>
      <address>
        <time datetime="2019-11-29T10:16:00+00:00">29 Nov 2019, 10:16</time>
      </address>
      <figure>
        <img src="https://s2.dziennik.pl/pliki/9920000/9920616-kierowca-900-652.jpg"/>
        <figcaption>Kierowca / Shutterstock</figcaption>
      </figure>
      <p>Redakcja Dziennik.pl</p>
      <p>Dziennik przypomniał, że<b> <a href="https://www.dziennik.pl/tagi/premier">premier</a> Mateusz Morawiecki</b> zapowiadał podczas exposé, że kary za wykroczenia drogowe będą wyższe. <i>Teraz ujawnił, że za sprawiedliwe uważa powiązanie wysokości kar z dochodami sprawcy<b>. Bogaci będą więc płacić więcej, biedniejsi mniej.</b> Za najpoważniejsze zdarzenia na drodze będzie można nawet stracić <a href="https://www.dziennik.pl/tagi/auto">auto</a>. Przykład? Spowodowanie wypadku po pijanemu"</i> - podaje "Rzeczpospolita".</p>
      <p>Według gazety "w górę pójść mają kary za najbardziej niebezpieczne wykroczenia: przekroczenie prędkości, wjazd na skrzyżowanie na czerwonym świetle czy wyprzedzanie na przejściach dla pieszych".</p>
      <p>Jak pisze "Rz", po zmianach za <b>najwyższe przekroczenie prędkości </b>(powyżej 50 km/h) <b>pirat drogowy</b> może zapłacić nawet 2 tys. zł. <i>W ten sposób zbliżymy się do unijnych standardów. W Niemczech np. przekroczenie prędkości o więcej niż 70 km/h poza terenem zabudowanym, gdzie istnieją ograniczenia kosztuje dzisiaj 600 <a href="https://www.dziennik.pl/tagi/euro">euro</a> i trzy miesiące bez prawa jazdy. Wysokie <a href="https://www.dziennik.pl/tagi/podwyzka">podwyżki</a> <a href="https://www.dziennik.pl/tagi/mandat">mandatów</a> nie mają dotyczyć wykroczeń mniej niebezpiecznych: złamania zakazu wjazdu czy postoju - </i>czytamy w piątkowym wydaniu dziennika.</p>
    </article>
  </body>
</html>