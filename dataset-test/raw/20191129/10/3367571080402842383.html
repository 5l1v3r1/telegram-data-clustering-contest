<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/bucchioni-adl-potrebbe-ridimensionare-le-multe-ed-evitare-il-ricorso-dei-giocatori-416107"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Bucchioni: &quot;ADL potrebbe ridimensionare le multe ed evitare il ricorso dei giocatori&quot;"/>
    <meta property="og:description" content="Enzo Bucchioni, nel corso del suo editoriale per Tuttomercatoweb, ha parlato anche della situazione in casa Napoli."/>
  </head>
  <body>
    <article>
      <h1>Bucchioni: "ADL potrebbe ridimensionare le multe ed evitare il ricorso dei giocatori"</h1>
      <h2>Enzo Bucchioni, nel corso del suo editoriale per Tuttomercatoweb, ha parlato anche della situazione in casa Napoli.</h2>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">Redazione Tutto Napoli.net</a></address>
      <p><b>Enzo Bucchioni,</b> nel corso del suo editoriale per <i>Tuttomercatoweb</i>, ha parlato anche della situazione in casa Napoli: <i>"Dove andrà invece il Napoli? I pontieri sono al lavoro. In Champions gli ammutinati del Vomero hanno dato la risposta sul campo che De Laurentiis chiedeva. L’attaccamento alla maglia è piaciuto, non c’è la voglia di buttare tutto a mare, questo è un gruppo sano e si può provare un compromesso per chiudere la stagione alla grande sia in Champions che in campionato. Poi che sia finito un ciclo è chiaro ed è un altro discorso, in questo momento serve ritrovare un minimo di intesa fra giocatori e presidente. Oggi dovrebbe esserci un incontro, le multe potrebbero essere ridimensionate, i giocatori a fronte di uno sconto non faranno ricorso e riconosceranno di aver sbagliato: si discute su queste basi. Speriamo che tutti gli attori protagonisti e non abbiano capito che se non si chiude in fretta questa brutta storia c’è il rischio di buttare una stagione iniziata parlando di scudetto. Sarebbe un peccato imperdonabile.</i></p>
    </article>
  </body>
</html>