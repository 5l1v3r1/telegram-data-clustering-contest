<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/egitim/dostek-koleji/dostek-ogrencileri-karikatur-sergisinde/"/>
    <meta property="og:site_name" content="Denizli Haber"/>
    <meta property="article:published_time" content="2019-11-29T10:44:00+00:00"/>
    <meta property="og:title" content="DOSTEK öğrencileri karikatür sergisinde"/>
    <meta property="og:description" content="Karikatürcüler Derneği’nin 39 yıldır gerçekleştirdiği Uluslararası Nasreddin Hoca Karikatür Yarışması’nın ödüllü eserlerinin yer aldığı sergi ziyaretçilerini ağırlamaya devam ediyor. Serginin son konukları DOSTEK Koleji öğrencileri oldu."/>
  </head>
  <body>
    <article>
      <h1>DOSTEK öğrencileri karikatür sergisinde</h1>
      <h2>Karikatürcüler Derneği’nin 39 yıldır gerçekleştirdiği Uluslararası Nasreddin Hoca Karikatür Yarışması’nın ödüllü eserlerinin yer aldığı sergi ziyaretçilerini ağırlamaya devam ediyor. Serginin son konukları DOSTEK Koleji öğrencileri oldu.</h2>
      <address><time datetime="2019-11-29T10:44:00+00:00">29 Nov 2019, 10:44</time> by <a rel="author">Haber Merkezi</a></address>
      <p>Denizli Organize Sanayi Bölgesi Teknik Koleji (DOSTEK) öğrencileri, Turan Bahadır Sanat Galerisi’nde geçtiğimiz hafta cumartesi günü açılan Uluslararası Nasreddin Hoca Karikatür Yarışması sergisini ziyaret etti.</p>
      <p>Görsel Sanatlar öğretmeni eşliğinde geldikleri sergide Karikatürcüler Derneği Denizli Şube Başkanı Mehmet Selçuk tarafından karşılanan DOSTEK öğrencileri, karikatür sergisini ilgiyle gezdi.</p>
      <p>Mehmet Selçuk’tan eserler ve karikatür hakkında bilgiler alan öğrencilere bir de sürpriz yapıldı.</p>
      <p>Birol Çün’ün çizdiği karikatür ile ilgili sorular yönelten öğrenciler, çizer ile telefonda görüştü, sorularını bizzat kendisine yöneltme imkanı buldu.</p>
      <figure>
        <img src="https://www.denizlihaber.com/medya/2019/11/denizli-dostek-sergi-haber.jpg"/>
      </figure>
      <p>İnteraktif bir ziyarete dönüşen sergiden memnun ayrılan DOSTEK öğrencileri Mehmet Selçuk’a gösterdiği ilgiden dolayı teşekkür etti.</p>
    </article>
  </body>
</html>