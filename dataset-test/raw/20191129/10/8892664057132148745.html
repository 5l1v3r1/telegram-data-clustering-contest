<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/krimi/drogugy-miatt-nyomozas-indult-a-kispesti-mszp-botrany-lackner-csaba/1zge2ej"/>
    <meta property="og:site_name" content="Blikk.hu"/>
    <meta property="article:published_time" content="2019-11-29T10:46:53+00:00"/>
    <meta property="og:title" content="Drogügy miatt nyomozás indult a kispesti szocialista botrány kapcsán"/>
    <meta property="og:description" content="Kábítószerrel való visszaélés miatt nyomozás indult az önkormányzati választás kampányában nyilvánosságra került kispesti felvételek ügyében."/>
  </head>
  <body>
    <article>
      <h1>Drogügy miatt nyomozás indult a kispesti szocialista botrány kapcsán</h1>
      <address><time datetime="2019-11-29T10:46:53+00:00">29 Nov 2019, 10:46</time> by <a rel="author" href="https://www.blikk.hu/szerzo/blikk-osszeallitas" target="_blank">Blikk-összeállítás</a></address>
      <p>
        <i>
          <b>Kábítószerrel való visszaélés miatt nyomozás indult az önkormányzati választás kampányában <a href="https://www.blikk.hu/aktualis/politika/kispest-varoshaza-alakulo-ules-botrany-lackner-csaba/zq5m2qw">nyilvánosságra került kispesti felvételek ügyében</a>.</b>
        </i>
      </p>
      <p>A <a href="https://24.hu/belfold/2019/11/29/lackner-csaba-kispest-kabitoszer-nyomozas-szocialista-botrany-gajda-peter-korrupcio-borkai-zsolt/">24.hu</a> tudta meg, hogy a Készenléti Rendőrég Nemzeti Nyomozó Iroda kábítószerrel visszaélés gyanújával is nyomoz a kispesti szocialista botrány szálaival összefüggésben.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A rendőrség a portált úgy tájékoztatta, hogy a nyomozás ismeretlen személy ellen folyik, az eljárás a kormánypárti sajtóban október elején bemutatott videó- és hangfelvételeket érinti.</p>
      <p>Mint ismert, ezeken a felvételeken az önkormányzati választáson újraválasztott Lackner Csaba, egykori MSZP-s, azóta a pártból kizárt képviselő látható, a kezében egy zacskó fehér porral. A felvételeken egyébként Lackner korrupciós ügyekről beszél.</p>
      <p>A portál felhívta a képviselőt, aki nem kívánt reagálni arra, hogy többféle eljárás is indult a felvételek kapcsán, amelyeken ő szerepel. Annyit mondott, hogy ha megkeresik, áll a hatóságok rendelkezésére.</p>
      <p>A nyomozásokról Kispest polgármestere sem tud.</p>
    </article>
  </body>
</html>