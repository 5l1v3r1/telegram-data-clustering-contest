<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3366659/bonuci-izbegao-bih-totenhem-u-osmini-finala-zbog-murinja"/>
    <meta property="og:site_name" content="kurir.rs"/>
    <meta property="article:published_time" content="2019-11-29T10:49:00+00:00"/>
    <meta property="og:title" content="PEVCI SA NOVIM TRENEROM POTPUNO DRUGI TIM Bonući: Izbegao bih Totenhem u osmini finala zbog Murinja"/>
    <meta property="og:description" content="Odbrambeni fudbaler Juventusa Leonardo Bonući izjavio je da bi u osmini finala Lige šampiona želeo da izbegne Totenhem, pre svega zbog portugalskog stručnjaka Žozea Murinja."/>
  </head>
  <body>
    <article>
      <h6 class="kicker">LIGA ŠAMPIONA</h6>
      <h1>PEVCI SA NOVIM TRENEROM POTPUNO DRUGI TIM Bonući: Izbegao bih Totenhem u osmini finala zbog Murinja</h1>
      <address>
        <time datetime="2019-11-29T10:49:00+00:00">29 Nov 2019, 10:49</time>
      </address>
      <p>
        <b>Odbrambeni fudbaler Juventusa Leonardo Bonući izjavio je da bi u osmini finala Lige šampiona želeo da izbegne Totenhem, pre svega zbog portugalskog stručnjaka Žozea Murinja.</b>
      </p>
      <p>Italijanski defanzivac smatra da će bivši trener Intera, Real Madrida, kao i menadžer Mančester Junajteda i Čelsija, preporoditi londonski tim koji je zauzeo drugo mesto u grupi C iza Bajerna, a ispred Crvene zvezde i Olimpijakosa.</p>
      <p>"Ako bih morao da izaberem tim za izbegavanja, onda je to Totenhem. Murinjo im je dao nešto dodatno. Može mnogo toga da se promeni do utakmica u februaru, ali verujem da će se Totenhem vratiti na pravi put", rekao je Bonući za Sport Medijaset.</p>
      <p>Juventus je potvrdio prvo mesto D grupe pobedom nad Atletiko Madridom i zato će dobiti, uslovno rečeno, lakšeg rivala.</p>
      <p>"Možda je delovalo da je lako, ali nikad nije. Imali smo dobre rezultate i ostvarili prvi cilj", naveo je iskusni štoper.</p>
      <p>(Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3366649/veoma-razocaravajuce-asano-posle-eliminacije-partizana-iz-evrope-nastavicu-naporno-da-radim-kako-bih-pomagao-timu"/>
        <a href="https://www.kurir.rs/sport/fudbal/3366633/strazbur-i-hag-strasni-sudovi-za-stojkovica-golman-partizana-ispao-u-nadoknadi-iz-evrope-i-dok-je-nosio-dres-zvezde"/>
        <a href="https://www.kurir.rs/sport/fudbal/3366605/povratak-u-superligasku-realnost-zvezda-ceka-vozdovac-partizan-gostuje-u-sapcu-foto"/>
        <a href="https://www.kurir.rs/sport/fudbal/3366599/vucic-o-ucescu-vecitih-u-evropskim-takmicenjima-zvezda-nije-imala-sansu-da-napravi-sansu-partizan-je-igrao-izvanredno"/>
      </related>
    </article>
  </body>
</html>