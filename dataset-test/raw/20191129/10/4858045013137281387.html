<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/ungaria-nu-va-participa-la-eurovision-2020_1408084.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T10:00:27+00:00"/>
    <meta property="og:title" content="Ungaria nu va participa la Eurovision 2020"/>
    <meta property="og:description" content="Ungaria nu va participa la concursul muzical Eurovision 2020, care va avea loc în luna mai, la Rotterdam, scrie news.ro. Televiziunea..."/>
  </head>
  <body>
    <article>
      <h1>Ungaria nu va participa la Eurovision 2020</h1>
      <address><time datetime="2019-11-29T10:00:27+00:00">29 Nov 2019, 10:00</time> by <a rel="author">Roxana Ghiorghian</a></address>
      <p>
        <b>Ungaria nu va participa la concursul muzical Eurovision 2020, care va avea loc în luna mai, la Rotterdam, scrie news.ro.</b>
      </p>
      <p>Televiziunea publică, MTVA, nu a dorit să explice motivele retragerii care vine într-o perioadă în care discursul homofob ia amploare în Ungaria condusă de Viktor Orban.</p>
      <p>Potrivit unor surse din televiziunea naţională citate de index.hu, Eurovision este considerat „prea gay” de guvernul de extremă dreapta.</p>
      <p>Purtătorul de cuvânt al lui Orban a scris pe Twitter că articolul publicat de index.hu este <i>fake news</i>.</p>
      <p>„Nu este neobişnuit ca membri ai EBU să ia o pauză în participarea. De la prima apariţie în 1994, Ungaria nu a fost prezentă în competiţie în opt ani. Sperăm să o primim înapoi curând în familia Eurovision”, a transmis European Broadcasting Union, organizaţia care coordonează concursul.</p>
      <p>Ungaria a participat de 19 ori la Eurovision şi, de două ori, a încheiat concursul pe locul secund.</p>
      <p>Postul public de televiziune a transmis că se va concentra să susţină „producţiile valoroase cu talente ale muzicii pop ungare”.</p>
      <p>Ediţia din 2020 a Eurovision va fi a 65-a a concursului organizat de European Broadcasting Union, cea mai mare asociaţie a televiziunilor publice din Europa, şi va avea loc în luna mai, la Rotterdam, după ce anul acesta a fost câştigat de olandezul Duncan Laurence. Finala concursului este programată să aibă loc pe 16 mai 2020, pe Ahoy Arena.</p>
    </article>
  </body>
</html>