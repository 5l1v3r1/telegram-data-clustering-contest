<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153190-u-mikrorajoni-lucka-dekilka-bagatopoverhivok-dosi-bez-tepla-video"/>
    <meta property="og:site_name" content="ВолиньPost"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="У мікрорайоні Луцька декілька багатоповерхівок досі без тепла. ВІДЕО"/>
    <meta property="og:description" content="У районі ЛПЗ – три будинки досі без тепла."/>
  </head>
  <body>
    <article>
      <h1>У мікрорайоні Луцька декілька багатоповерхівок досі без тепла. ВІДЕО</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <p>У районі ЛПЗ – три будинки досі без тепла. <br/><br/>Майже тиждень мерзне у квартирі мешканка вулиці Шота Руставелі, 13-А, - йдеться у <a href="https://vo.suspilne.media/news/49200">сюжеті "Суспільного".</a><br/><br/>Нагадаємо, <b><a href="http://www.volynpost.com/news/152945-u-luckomu-mikrorajoni--pereboi-z-opalenniam-video">перебої з теплопостачанням тиждень</a></b> тому були в 10-ти будинках, які обслуговує котельня на вулиці Боженка. <br/><br/>Ольга Сидорук каже: викликала комісію із “Луцьктепла”, щоб виміряли температуру у помешканні і зробили їй перерахунок оплати за опалення. Обладнання, яким робили виміри, каже жінка, викликало сумніви.<br/><br/>“Прилад був увесь зачуханий, затертий, на що я сказала: Чому він у такому стані? На що була відповідь: … але ж він працює. Я кажу: покажіть на нього сертифікат, де його повірка? Не приладі не було номера, не було вказано до якого числа. І вибоїни були”, - розповіла лучанка Ольга Сидорук.<br/><br/>Щоб з’ясувати, чи правомірні дії працівників ДКП “Луцьктепло”, жінка викликала поліцію.</p>
      <figure>
        <img src="http://www.volynpost.com/img/modules/news/5/fb/01855d97e970c5f6dc2e5cb08ba86fb5/cb-file16.png"/>
      </figure>
      <figure>
        <img src="http://www.volynpost.com/img/modules/news/5/fb/01855d97e970c5f6dc2e5cb08ba86fb5/cb-policiyu.png"/>
      </figure>
      <p>Сержант управління поліції охорони <b>Тарас Боймиструк</b> сказав: “Відібрали заяву у заявниці. І далі куди ця заява? У міськвідділі буде зареєстровано.”<br/><br/>“Можливо, так сталося, що десь взяли… у нас є 2 термометри і два пірометри, якими користуються інженери. Можливо, так сталося, що сертифікат був один, а термометр інший. Ми не виключаємо такого людського фактору”, - зауважив речник ДКП “Луцьктепло” <b>Антон Безносиков</b>.<br/><br/>Ольга Дворська, головний інженер ЖКП № 2 у Луцьку каже: упродовж тижня щодня надходить близько сотні звернень від мешканців квартир, які обслуговує підприємство.<br/><br/>“У зв’язку із тим, що ідуть масові перебої із теплопостачанням, люди масово почали звертатися на Луцьктепло за перерахунком. Повітря заганяє і заганяє у систему. Ми його з одного стояка, а воно в інший… я не можу сказати, яка причина, це треба у Луцьктепло питати”, - каже головний інженер ЖКП №2 Ольга Дворська.</p>
      <figure>
        <img src="http://www.volynpost.com/img/modules/news/5/e5/4a1ec36bf3f45c33ab7b89be96732e55/cb-file15.png"/>
      </figure>
      <figure>
        <img src="http://www.volynpost.com/img/modules/news/5/fb/01855d97e970c5f6dc2e5cb08ba86fb5/cb-na_kunec.png"/>
      </figure>
      <p>Зі слів речника державного комунального підприємства “Луцьктепло” Антона Безносикова, за результатами обстеження комісії, у жінки в помешканні від 14 до 16 градусів у різних кімнатах при нормі 18-20. Їй зроблять перерахунок. Формула розрахунку у кожному випадку різна. І може бути до 5% меншою за кожен нижчий градус. Речник говорить: нині у мікрорайоні, який обслуговує котельня на Боженка, ще є три будинки без тепла.</p>
      <figure>
        <iframe src="https://www.youtube.com/embed/a8mZT-fNFhM" width="750" height="422" data-service="Youtube" scrolling="no"/>
      </figure>
    </article>
  </body>
</html>