<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1476923"/>
    <meta property="og:site_name" content="طرفداری"/>
    <meta property="article:published_time" content="2019-11-29T10:15:35+00:00"/>
    <meta property="og:title" content="علیرضا بیرانوند: برای اولین بار در تاریخ، یک دروازه بان در جمع برترین های آسیا قرار می گیرد؛ پرسپولیس با چند پیروزی از این شرایط خارج می شود"/>
    <meta property="og:description" content="طرفداری- علیرضا بیرانوند، دروازه‌بان ملی‌پوش تیم فوتبال پرسپولیس در گفت‌وگو با میزان، در خصوص شرایط این روز‌های خود و تیمش صحبت‌های جالبی انجام داد که متن کامل آن را در زیر می‌خوانید: *برد بسیار خوبی مقابل صنعت نفت آبادان به دست آوردید. در این مورد صحبت می‌کنی؟"/>
  </head>
  <body>
    <article>
      <h1>علیرضا بیرانوند: برای اولین بار در تاریخ، یک دروازه بان در جمع برترین های آسیا قرار می گیرد؛ پرسپولیس با چند پیروزی از این شرایط خارج می شود</h1>
      <h2>پیشنهاد ویتوریا گیمارش؟ نمی دانم این پیشنهاد از کجا مطرح شد!</h2>
      <address><time datetime="2019-11-29T10:15:35+00:00">29 Nov 2019, 10:15</time> by <a rel="author" href="https://www.tarafdari.com/%D9%85%D8%B9%D8%B1%D8%A7%D8%AC-%D8%B4%DB%8C%D8%AE%DB%8C/313847" target="_blank">معراج شیخی</a></address>
      <pre>بیرانوند می گوید که اگر بهترین بازیکن سال آسیا شود، آن را به مادرش تقدیم می کند.</pre>
      <p><a href="https://www.tarafdari.com/">طرفداری</a>-علیرضا بیرانوند، دروازه‌بان ملی‌پوش تیم فوتبالپرسپولیسدر گفت‌وگو با میزان، در خصوص شرایط این روز‌های خود و تیمش صحبت‌های جالبی انجام داد که متن کامل آن را در زیر می‌خوانید:</p>
      <p>
        <b>*برد بسیار خوبی <a href="https://www.tarafdari.com/node/1475288">مقابل صنعت نفت آبادان</a> به دست آوردید. در این مورد صحبت می‌کنی؟</b>
      </p>
      <blockquote>ما خیلی خوب بازی کردیم و می‌توانستیم گل‌های بیشتری هم بزنیم، اما با توجه به اینکه در جام حذفی مهم صعود به مرحله بعد است، این نتیجه خیلی خوب بود و توانستیم به مرحله یک‌چهارم نهایی برسیم.</blockquote>
      <p>
        <b>*برخی معتقدند پرسپولیس این روزها بیمار است. این موضوع را قبول داری؟</b>
      </p>
      <blockquote>نه مشکل خاصی نیست و مطمئن باشید اگر چند بازی را پشت سر هم ببریم از این وضعیت خارج می‌شویم و بحران به سراغ ما نخواهد آمد.</blockquote>
      <p>
        <b>*به طور کلی، این روز‌ها انتقادات زیادی از تیم می‌شود. نظرت در این خصوص چیست؟</b>
      </p>
      <blockquote>ما قهرمان ۳ فصل اخیر لیگ ایران هستیم و طبیعی است که تیم قهرمان، منتقدان زیادی داشته باشد.پرسپولیسدشمن زیاد داریم و از همین حالا همه باید به تیم ما کمک کنند. با قدرت می‌گویم که امسال هم ما مدعی اصلی قهرمانی هستیم و می‌توانیم با کالدرون هم به اهداف خود برسیم.</blockquote>
      <p>
        <b>*بعد از بازی مقابل نساجی به مراسم<a href="https://www.tarafdari.com/node/1468929"> بهترین‌های آسیا</a> می‌روی؟</b>
      </p>
      <blockquote>اولین بار است که به این مراسم می‌روم. افتخار بسیار بزرگی برای من است. من به عنوان سرباز ایران و نماینده مردم راهی هنگ‌کنگ می‌شوم. برای اولین بار در تاریخ است که یک دروازه‌بان در جمع برترین‌های آسیا قرار می‌گیرد. تا به حال هیچ دروازه‌بانی به این افتخار نرسیده است. همین که یک دروازه‌بان در جمع برترین‌ها حضور دارد یک افتخار است و این یعنی من بهترین دروازه‌بان آسیا هستم.</blockquote>
      <p>
        <b>*اگر بهترین بازین آسیا شوی، دوست داری جایزه خود را به چه کسی تقدیم کنی؟</b>
      </p>
      <blockquote>می‌خواهم جایزه بهترین بازیکن سال را به تمام مردم خوب ایران و بعد از آن به مادرم اهدا کنم.</blockquote>
      <p>
        <b>*ماجرای پیشنهاد گیمارش به کجا رسید؟</b>
      </p>
      <blockquote>نمی‌دانم این پیشنهاد از کجا مطرح شد و اصلا در این‌باره چیزی نشنیده‌ام.</blockquote>
    </article>
  </body>
</html>