<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221377/stvormesacna-zasluzna-robota-kozaka-motivacny-odkaz-mladeho-kouca-pre-belasych-zverencov"/>
    <meta property="og:site_name" content="Športky.sk"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Štvormesačná záslužná robota Kozáka: Motivačný odkaz mladého kouča pre belasých zverencov"/>
    <meta property="og:description" content="ISTANBUL - Tréner futbalistov Slovana Bratislava Ján Kozák ml. pochválil svojich zverencov aj napriek prehre. Vo štvrtkovom zápase Európskej ligy Slovan prišiel o body v Istanbule s Besiktasom v ..."/>
  </head>
  <body>
    <article>
      <h1>Štvormesačná záslužná robota Kozáka: Motivačný odkaz mladého kouča pre belasých zverencov</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <p>ISTANBUL - Tréner futbalistov Slovana Bratislava Ján Kozák ml. pochválil svojich zverencov aj napriek prehre. Vo štvrtkovom zápase Európskej ligy Slovan prišiel o body v Istanbule s Besiktasom v úplnom závere, no kormidelník "belasých" vyzdvihol hru svojho tímu. Napriek tomu, že slovenský majster stratil šancu na postup do ďalšej fázy, zhodnotil Kozák vystúpenie v K-skupine pozitívne.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532059.jpg"/>
            <figcaption>Na snímke tréner Slovana Ján Kozák ml.<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532067.jpg"/>
            <figcaption>Na snímke sprava Joeri De Kamps (Slovan), Mohamed Elneny (Besiktas) a Dávid Holman (Slovan)<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532055.jpg"/>
            <figcaption>Na snímke uprostred Andraž Šporar (Slovan), vľavo Caner Erkin a Loris Karius (obaja Besiktas)<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-532075.jpg"/>
            <figcaption>Hráči Slovana a Besiktasu Istanbul sa zdravia po odvetnom stretnutí<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/rafael-ratao-ibrahim-rabiu-532073.jpg"/>
            <figcaption>Na snímke sklamaní slovanisti Ibrahim Rabiu (vpravo) a Rafael Ratao<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532049.jpg"/>
            <figcaption>Na snímke Erik Daniel (Slovan) po strelení gólu<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532047.jpg"/>
            <figcaption>Na snímke radosť hráčov Slovana po strelení gólu<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532043.jpg"/>
            <figcaption>Na snímke základná zostava ŠK Slovan Bratislava<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532041.jpg"/>
            <figcaption>Na snímke zľava Myenty Abena (Slovan), Umut Nayir, Mohamed Elneny (obaja Besiktas) a brankár Dominik Greif<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532035.jpg"/>
            <figcaption>Na snímke vľavo v popredí Erik Daniel (Slovan) a vpravo Necip Uysal (Besiktas)<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532057.jpg"/>
            <figcaption>Na snímke vľavo Vernon De Marco (Slovan) a vpravo Tyler Boyd (Besiktas)<cite><b>Zdroj:</b> TASR - Pavel Neubauer</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/besiktas-istanbul-sk-slovan-532065.jpg"/>
            <figcaption>Na snímke zľava Erik Daniel (Slovan), Caner Erkin a Loris Karius (obaja Besiktas)<cite><b>Zdroj:</b> TASR - Pavel Neubauer</cite></figcaption>
          </figure>
        </slideshow>
        <p>Slovan viedol vo Vodafone Parku po prvom dejstve 1:0, ale po prestávke domáci skóre otočili. Víťazný gól dal v nadstavenom čase z penalty Adem Ljajič. <i><b>"Domáci fanúšikovia Besiktasu pomohli, tak ako aj striedania. Dostali nás pod tlak, nám ubúdali sily, ale rozhodli iné veci. Kto robí vo futbale, ten to tam videl," </b></i>uviedol Kozák na pozápasovej tlačovej konferencii.</p>
        <p>Tréner Slovana sa po záverečnom hvizde dostal do kontroverzie s trénerom domácich Abullahom Avcim, ale čo sa stalo, nechcel rozoberať: <i><b>"Emócie patria k futbalu, nestalo sa nič závažné."</b></i></p>
        <figure>
          <img src="https://sportky.zoznam.sk/cacheImg/obr/1200px/besiktas-istanbul-sk-slovan-532067.jpg"/>
          <figcaption>Na snímke sprava Joeri De Kamps (Slovan), Mohamed Elneny (Besiktas) a Dávid Holman (Slovan)<cite><b>Zdroj:</b> TASR - Pavel Neubauer</cite></figcaption>
        </figure>
        <p>Celkové vystúpenie Slovana v K-skupine Kozák zhodnotil dobre, teší ho najmä herné zlepšenie po jeho nástupe na trénerskú lavičku. Mužstvo prebral na konci júla po neúspechu v predkole Ligy majstrov, Slovan sa nepredral do ďalšej fázy po dvojzápase s majstrom Čiernej Hory Sutjeskou Nikšič.</p>
        <p>
          <i>
            <b>"Môžem byť na mužstvo hrdý. Odohrali sme dobrý zápas i skupinu, v každom zápase sme reálne hrali o body. Po prehre sa mužstvo nedá chváliť, ale chlapci nechali na ihrisku všetko a ak budú pracovať tak, ako uplynulé tri mesiace, tak sa budeme ešte zlepšovať a verím, že odohráme ďalšie výborné zápasy."</b>
          </i>
        </p>
        <p>Pred zápasom v Istanbule riešil tréner jeden otáznik, koho postaví na pravú stranu obrany za chorého Jurija Medveděva. Dôveru napokon dostal Kenan Bajrič. <i><b>"Nehral na svojom poste, išiel do rizika po zranení, možno by ešte týždeň potreboval. Ale zobral to na seba a to si cením. Odohral dobrý zápas, aj keď nie bez chýb. Ale to patrí k tomu,"</b></i> povedal Kozák.</p>
        <figure>
          <img src="https://sportky.zoznam.sk/cacheImg/obr/1200px/besiktas-istanbul-sk-slovan-532055.jpg"/>
          <figcaption>Na snímke uprostred Andraž Šporar (Slovan), vľavo Caner Erkin a Loris Karius (obaja Besiktas)<cite><b>Zdroj:</b> TASR - Pavel Neubauer</cite></figcaption>
        </figure>
        <p>Hráči Slovana nazbierali v piatich zápasoch EL štyri body. Doma zdolali Besiktas 4:2 a v Brage remizovali 2:2. Wolverhampton nedokázali v dvojzápase zdolať ani raz. Práve v druhom zápase s anglickým tímom a vo štvrtok v Istanbule inkasovali gól v nadstavenom čase.</p>
        <p><i><b>"Predtým sme závery zvládali, teraz sa to otočilo. Ale viem, že sa ešte môžeme zlepšovať. Nám chýbajú takéto zápasy a skúsenosti. V lige nie je také tempo, ale nechcem ju podceňovať. My sme v piatich zápasoch s veľkoklubmi hrali o body a to treba oceniť,"</b></i> dodal na záver tréner Slovana.</p>
        <footer><b>Zdroj:</b> TASR<br/><b>Foto:</b> TASR - Pavel Neubauer</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/221367/video-eintracht-otocil-a-z-arsenalu-vezie-vyhru-vavro-pomohol-laziu-k-triumfu-nad-rumunmi"/>
          <a href="https://sportky.zoznam.sk/c/221365/trener-belasych-potlacal-svoj-hnev-rozhodli-veci-ku-ktorym-sa-nebudem-vyjadrovat"/>
          <a href="https://sportky.zoznam.sk/c/221363/boli-tam-viacere-kontroverzne-situacie-hraci-slovana-reaguju-na-smolny-zaver-a-prehru"/>
          <a href="https://sportky.zoznam.sk/c/221359/video-belasa-nadej-v-turecku-definitivne-zhasla-slovanu-by-k-postupu-nestacila-ani-vyhra"/>
        </related>
      </anchor>
    </article>
  </body>
</html>