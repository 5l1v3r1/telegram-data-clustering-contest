<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550859.html/%D8%A7%D8%B3%D8%AA%DB%8C%D8%B6%D8%A7%D8%AD-%D8%B2%D9%86%DA%AF%D9%86%D9%87-%D8%AF%D8%B1-%D9%85%D8%AC%D9%84%D8%B3-%D8%B1%D8%A7%DB%8C-%D9%85%DB%8C-%D8%A2%D9%88%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T10:23:00+00:00"/>
    <meta property="og:title" content="استیضاح زنگنه در مجلس رای می‌آورد"/>
    <meta property="og:description" content="عضو کمیسیون انرژی مجلس با اشاره به درخواست بیش از 72 نماینده برای استیضاح وزیر نفت گفت: با توجه به شرایط مجلس و دغدغه نمایندگان این استیضاح رای می‌آورد."/>
  </head>
  <body>
    <article>
      <h1>استیضاح زنگنه در مجلس رای می‌آورد</h1>
      <h2>عضو کمیسیون انرژی مجلس:</h2>
      <address>
        <time datetime="2019-11-29T10:23:00+00:00">29 Nov 2019, 10:23</time>
      </address>
      <p>عضو کمیسیون انرژی مجلس با اشاره به درخواست بیش از 72 نماینده برای استیضاح وزیر نفت گفت: با توجه به شرایط مجلس و دغدغه نمایندگان این استیضاح رای می‌آورد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی گلمرادی عضو کمیسیون انرژی مجلس شورای اسلامی درباره آخرین وضعیت استیضاح بیژن نامدار زنگنه وزیر نفت گفت: این استیضاح در ابتدا با 50 امضا کلید خورد ولی به مرور زمان تعداد درخواست کنندگان افزایش یافت. </p>
      <p>وی افزود: پیش از تحویل درخواست استیضاح کنندگان تعداد امضاها افزایش یافته و به 72 امضا رسید.    عضو کمیسیون انرژی مجلس تصریح کرد: روز گذشته زنگنه در این کمیسیون حاضر شده و برخی توضیحات را در پاسخ به تعدادی از نمایندگان درخواست کننده استیضاح ارائه کرد اما اعلام کرد که برای پاسخ به موارد مطروحه در متن درخواست استیضاح نیاز به زمان بیشتری است لذا جلسه دوم کمیسیون انرژی با وزیر نفت به 17 آذر موکول شد.    گلمرادی تاکید کرد که با توجه به جو و فضای مجلس استیضاح زنگنه رای می‌آورد.    محورهای استیضاح زنگنه وزیر نفت عبارت است از گران شدن بنزین و عدم صداقت وزیر نفت، دلیل عدم استفاده از کارت سوخت و تعطیل کردن این روش در طول 3 سال گذشته، موضوع کارت خوان در دفتر وزیر نفت.   منبع: فارس   انتهای پیام/  </p>
    </article>
  </body>
</html>