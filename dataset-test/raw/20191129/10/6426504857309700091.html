<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/komputer-i-tablet-w-jednym-czyli-lenovo-yoga-c940-w-dwoch-rozmiarach.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-29T10:08:43+00:00"/>
    <meta property="og:title" content="Komputer i tablet w jednym, czyli Lenovo Yoga C940 w dwóch rozmiarach"/>
    <meta property="og:description" content="Lenovo Yoga C940 to wyjątkowe, konwertowalne urządzenie klasy premium z dotykowym ekranem i opcją tabletu."/>
  </head>
  <body>
    <article>
      <h1>Komputer i tablet w jednym, czyli Lenovo Yoga C940 w dwóch rozmiarach</h1>
      <address><time datetime="2019-11-29T10:08:43+00:00">29 Nov 2019, 10:08</time> by <a rel="author" href="https://www.spidersweb.pl/author/p_grabiec" target="_blank">Piotr Grabiec</a></address>
      <p>
        <b>Lenovo Yoga C940 to wyjątkowe, konwertowalne urządzenie klasy premium z dotykowym ekranem i opcją tabletu.</b>
      </p>
      <p>Lenovo Yoga C940 to laptop typu 2 w 1. Jest jednym, zdaniem producenta,  z „najlżejszych, najsmuklejszych i najbardziej intuicyjnych komputerów ze sztuczną inteligencją”. Potwierdza to program innowacyjności Athena firmy Intel, który zweryfikował ten sprzęt.</p>
      <p>Nie powinno być to jednak zaskoczeniem, jeśli przyjrzeć się konstrukcji tego komputera oraz użytym do jego produkcji podzespołom. Obecnie dostępna w Polsce wersja  z 14-calowym ekranem waży 1,35 kg przy wymiarach 320,3 mm x 215,6 mm x 14,5-15,7 mm. Wkrótce prawdopodobnie dołączy do niego wersja z ekranem 15,6-cala, którego waga i parametry będą wynosiły odpowiednio: 1,9 kg oraz 355,2 x 238,39 x 17,5-19,7 mm.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/Lenovo-Yoga-C940-3-1000x750.jpeg"/>
      </figure>
      <p> </p>
      <h3><a href="https://spidersweb.pl/tag/lenovo-yoga-c940">Lenovo Yoga C940</a> – specyfikacja</h3>
      <p>Komputer w tej wersji został wyposażony w procesor Intel Core i7 10. generacji. Dostępne są dwie opcje matrycy, która zamieszczona jest w ultrawąskich ramkach: Full HD, 400 nitów z Dolby Vision lub UHD z certyfikatem VESA DisplayHDR 400. Wpływa to oczywiście na czas pracy na jednym ładowaniu:</p>
      <ul>
        <li>do 18 godzin (Lenovo Yoga C940 14”, Full HD);</li>
        <li>do 10,5 godziny (Lenovo Yoga C940 14”, 4K).</li>
      </ul>
      <p>Procesory w tym modelu wspierane są przez układy graficzne Intel Iris Plus. Wersja 15,6” wyposażona będzie w kartę NVIDIA GeForce GTX 1650 Max-Q (4GB GDDR5).</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/Lenovo-Yoga-C940-4-1000x750.jpeg"/>
      </figure>
      <h4>Co jeszcze warto wiedzieć o laptopach z linii Lenovo Yoga C940?</h4>
      <p>Komputer w wersji z 14-calowym wyświetlaczem może posiadać dysk o pojemności maksymalnie 1 TB, 16 GB pamięci operacyjnej, moduł Wi-Fi 6 (opcja), porty: 2x USB-C (TBT, PD, DP, USB 3.1 wielofunkcyjny) oraz 1x USB-A 3.1. Posiada także obracany soundbar z głośnikami Dolby Atmos Speaker System oraz 2 mikrofony dalekiego zasięgu.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/Lenovo-Yoga-C940-2-e1574937102949-1000x458.jpeg"/>
      </figure>
      <h4>Sucha specyfikacja w przypadku sprzętów <a href="https://spidersweb.pl/tag/lenovo">Lenovo</a> to jednak nie wszystko.</h4>
      <p>Sporą rolę odgrywa też oprogramowanie. Preinstalowany na laptopach Lenovo Yoga C940 system operacyjny od Microsoftu, czyli Windows 10 Home, został wzbogacony przez producenta o takie wyjątkowe funkcje jak:</p>
      <ul>
        <li>Super Resolution – zwiększanie rozdzielczości wideo niskiej jakości do Full HD;</li>
        <li>Q-Control – dynamiczne wydłużanie żywotności akumulatora dzięki inteligentnemu trybowi chłodzenia.</li>
      </ul>
      <p>Ciekawy jest zwłaszcza ten drugi tryb, który stale monitoruje parametry techniczne sprzętu i steruje wentylatorami. Do tego dochodzą wsparcie asystentów głosowych oraz tryb wstrzymania z zachowaniem łączności z siecią bezprzewodową.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/Lenovo-Yoga-C940-1-1000x458.jpeg"/>
      </figure>
      <h4>Dzięki temu Lenovo Yoga C940 działaniem może przypominać smartfon, a co więcej potrafi zmienić się w duży, praktyczny tablet.</h4>
      <p>Komputer potrafi w tle odbierać pocztę i błyskawicznie się wybudza z trybu uśpienia, w którym pobiera minimalne ilości energii. Można z niego korzystać przy tym jak z tabletu. W obudowie komputera chowa się dedykowane piórko.</p>
      <p>W urządzeniu zamontowany został też specjalny zawias, dzięki czemu pracuje w czterech różnych trybach: laptopa, tabletu, namiotu i podstawki. W połączeniu z rysikiem daje to naprawdę spore możliwości artystom, lecz nie tylko im.</p>
      <p>Osoby, które zdecydują się zakupić komputery rodziny Yoga lub <a href="https://www.lenovo.com/pl/pl/legion/">Legion</a> do końca grudnia, mogą liczyć na rozszerzoną gwarancję <a href="https://lenovopremiumcare.pl/">Lenovo Premium Care</a> – tak jak w przypadku modeli Lenovo Yoga S940.</p>
      <p>
        <i>*Materiał powstał we współpracy z firmą Lenovo</i>
      </p>
      <figure>
        <a href="https://www.lenovo.com/pl/pl/laptops/yoga/yoga-c-series/Lenovo-Yoga-C940-14IIL/p/88YGC901221">
          <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/yoga-c940.jpg"/>
        </a>
      </figure>
    </article>
  </body>
</html>