<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783852/%D8%AD%D9%81%D8%B8-%D8%A7%D9%86%D9%82%D9%84%D8%A7%D8%A8-%D8%A7%D8%B2-%D9%88%D8%A7%D8%AC%D8%A8%D8%A7%D8%AA-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T10:46:47+00:00"/>
    <meta property="og:title" content="آیت الله علما: حفظ انقلاب از واجبات است"/>
    <meta property="og:description" content="کرمانشاه_امام جمعه کرمانشاه گفت: حفظ نظام و انقلاب از واجبات است."/>
  </head>
  <body>
    <article>
      <h1>آیت الله علما: حفظ انقلاب از واجبات است</h1>
      <address>
        <time datetime="2019-11-29T10:46:47+00:00">29 Nov 2019, 10:46</time>
      </address>
      <p>به گزارش <a href="https://www.mehrnews.com/">خبرنگار مهر</a>، آیت الله مصطفی علما در خطبه های نماز جمعه این هفته ضمن دعوت همگان به  تقوای الهی اظهار داشت: قرآن کتاب رشد، تربیت، تعالی، قانون و اخلاق است.</p>
      <p>وی افزود: خداوند متعال بندگانش را بدون واسطه مورد خطاب قرار داده است که این نشان از احترامی است که خداوند متعال به بندگانش قائل شده است.</p>
      <p>نماینده ولی فقیه در استان کرمانشاه با بیان اینکه بندگی به انسان ترقی و رشد میدهد، گفت: امام راحل نمونه انسان والایی بود که منش ایشان اسلامی بود و بدان عمل کرد.</p>
      <p>آیت الله علما در ادامه با گرامیداشت سالروز تشکیل نیروی دریایی بیان داشت: نیروی دریایی در زمان جنگ تحمیلی خوش درخشید.</p>
      <p>وی همچنین ۸ آذر سالروز شهادت دکتر شهریاری را گرامی داشت و افزود: ۱۰ آذر سالروز شهادت سید حسن مدرس است که ایشان نماینده نمونه مجلس بود کسی که در مقابل رضاخان ایستاد.</p>
      <p>خطیب جمعه کرمانشاه در ادامه با اشاره به دیدار رهبر انقلاب اسلامی با بسبجیان عنوان کرد: حضور با بصیرت مردم در راهپیمایی بالاتر از کارهای امنیتی بود.</p>
      <p>آیت الله علما گفت: دشمنان در خارج از کشور اتاق فکر تشکیل داده بودند و نقشه های بسیاری برای ضربه زدن به کشور کشیدند اما این نقشه ها با حضور به موقع مردم نقش بر آب شد. <br/>وی ضمن قدردانی از مروم ولایت مدار کرمانشاه برای حضور در راهپیمایی افزود: مردم این استان یک بار در تشییع پیکر شهید ایرج جواهری و یک بار دیگر در راهپیمایی بصیرت و حمایت خود را از انقلاب و رهبری نشان دادند.</p>
      <p>امام جمعه کرمانشاه با بیان اینکه بسیج فرصت سازی می کند گفت: بسیج همواره در همه برهه ها برای کشور کارهای زیادی انجام داده است.</p>
      <p>آیت الله علما تصریح کرد: آتش زدن و تخریب همانگونه که رهبری فرمودند کار اشرار است و ایشان این مسئله را توطئه وسیع خطرناک تعبیر کردند.</p>
      <p>نماینده ولی فقیه در استان کرمانشاه گفت: دشمن برنامه ریزی و هزینه زیادی برای این توطئه کرده بود که حضور شما مردم آن را از بین برد.</p>
      <p>آیت الله علما خاطر نشان کرد: کمی و کاستی هایی و بی تدبیری هایی وجود دارد اما حفظ نظام و اسلام از واجبات است و حساب امام و اسلام از این مشکلات جداست.</p>
      <p>خطیب جمعه کرمانشاه افزود: مردم گله مند بوده و هستند امابرای حفظ نظام و انقلاب آمدند.</p>
    </article>
  </body>
</html>