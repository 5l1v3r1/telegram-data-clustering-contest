<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/mercati/615201/consulenti-la-previdenza-per-fare-ripartire-litalia"/>
    <meta property="og:site_name" content="bluerating"/>
    <meta property="article:published_time" content="2019-11-29T10:19:23+00:00"/>
    <meta property="og:title" content="Consulenti, la previdenza per fare ripartire l’Italia"/>
    <meta property="og:description" content="Comitato Agenti e Consulenti: “Gli enti di previdenza possono e devono contribuire al rilancio dell’economia del nostro Paese”"/>
  </head>
  <body>
    <article>
      <h1>Consulenti, la previdenza per fare ripartire l’Italia</h1>
      <address><time datetime="2019-11-29T10:19:23+00:00">29 Nov 2019, 10:19</time> by <a rel="author">Redazione</a></address>
      <p>Sostenibilità del sistema previdenziale, investimenti nell’economia reale e dialogo tra lo Stato e le casse di previdenza: sono questi i temi principali trattati nel convegno “Il futuro delle casse di previdenza e gli investimenti in economia reale”.</p>
      <p>All’evento, tenutosi presso l’istituto Luigi Sturzo di Roma e organizzato dal Comitato Agenti e Consulenti, candidato alle prossime elezioni Enasarco, che riunisce Anasf, Fiarc, Federagenti e Confesercenti, sono intervenuti Ettore Rosato, Vicepresidente della Camera, Sergio Puglia, Presidente della Commissione parlamentare di controllo sugli enti di previdenza, e Nunzio Luciano, Vicepresidente di Adepp, l’Associazione degli enti previdenziali privati.</p>
      <p>Lettura del messaggio del Vice Ministro Antonio Misiani Mef. (ringraziamenti e, <b>L’iniziativa di oggi</b> è una importante occasione di confronto e di riflessione su tematiche strategiche per il futuro del nostro Paese.</p>
      <p><b>Previdenza e investimenti</b> sono tematiche fondamentali per ogni Paese, ma <b>soprattutto per l’Italia</b> che ha una struttura demografica in rapido invecchiamento, un debito pubblico molto alto, una bassa crescita dell’economia con un basso livello di investimenti.</p>
      <p>Secondo i dati del rapporto “<b>Working Better with Age” dell’Ocse</b> in Italia nel 2050 potrebbe essere di 1 a 1 il rapporto tra anziani pensionati o inattivi e numero complessivo di lavoratori contro una media Ocse di 58 ogni 100 lavoratori.</p>
      <p>Dopo un ampia discussione sul riconoscimento del ruolo di Anasf all’interno di Enasarco, è stato trattato ampiamente il tema della Sostenibilità, del Conflitto d’Interessi e della Trasparenza.</p>
      <p>Sul tema degli investimenti in economia reale è intervenuto Alfonsino Mei, consigliere nazionale di Anasf: “Gli enti di previdenza possono e devono contribuire al rilancio del sistema produttivo italiano. Ma in questo contesto l’obiettivo prioritario deve essere la garanzia di un rendimento per gli iscritti. E quindi diciamo no all’assistenza a società sull’orlo del fallimento e sì invece ad investimenti in società sane e con serie opportunità di crescita”.</p>
      <p>“Il tema dei controlli, soprattutto in questo periodo storico, è a mio avviso essenziale. Quando agli inizi degli anni 90 si privatizzò, l’intento era quello di cercare maggiore efficienza e di sburocratizzare le strutture e non quello di creare un porto franco in cui pochi fortunati avrebbero potuto gestire in libertà enormi risorse. Per cui – fatta salva l’autonomia gestionale riconosciuta alle casse – i controlli da parte dello Stato devono essere puntuali e rigorosi a tutela dei risparmi degli iscritti”, così dichiara Luca Gaburro, segretario generale di Federagenti Cisal, a margine dell’iniziativa.</p>
      <p>“Non dimentichiamo la mission principale degli enti di previdenza: garantire una pensione dignitosa agli iscritti. E questo è possibile solo attraverso una politica di investimenti seria e rigorosa, in forte discontinuità con quanto fatto in passato. Trasparenza e sostenibilità devono essere le parole chiave su cui lavorare”, conclude Fabio D’Onofrio, coordinatore nazionale di Fiarc Confesercenti.</p>
      <related>
        <a href="https://www.bluerating.com/banche-e-reti/615149/advisor-mantra-la-pietra-che-rotola"/>
        <a href="https://www.bluerating.com/banche-e-reti/614927/fideuram-ispb-le-400-eccellenze-della-consulenza-patrimoniale"/>
        <a href="https://www.bluerating.com/banche-e-reti/614916/consulenti-alla-previdenza-ci-pensano-di-piu-i-millennial"/>
      </related>
    </article>
  </body>
</html>