<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/fedez-imputato-per-lesioni-dopo-lite-col-vicino-di-casa-rovazzi-lo-difende-lui-aggredito_it_5de0e8e4e4b00149f72d2c91?utm_hp_ref=it-homepage"/>
    <meta property="og:site_name" content="L'HuffPost"/>
    <meta property="article:published_time" content="2019-11-29T10:09:26+00:00"/>
    <meta property="og:title" content="Fedez imputato per lesioni dopo lite col vicino di casa. Rovazzi testimone: &quot;Ha subito l'aggressione&quot;"/>
    <meta property="og:description" content="La lite è avvenuta a Milano nel 2016. Al momento del diverbio, era presente anche Fabio Rovazzi che ora testimonia a favore di Fedez"/>
  </head>
  <body>
    <article>
      <h1>Fedez imputato per lesioni dopo lite col vicino di casa. Rovazzi testimone: "Ha subito l'aggressione"</h1>
      <h2>La lite è avvenuta a Milano nel 2016. Al momento del diverbio, era presente anche Fabio Rovazzi che ora testimonia a favore di Fedez</h2>
      <address><time datetime="2019-11-29T10:09:26+00:00">29 Nov 2019, 10:09</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5de0ed59210000ab9834e773.jpeg?cache=QxHDFag50P&amp;ops=scalefit_630_noupscale"/>
        <figcaption>INSTAGRAM<br/><i>Fedez e Fabio Rovazzi</i></figcaption>
      </figure>
      <p>Problemi per <a href="https://www.huffingtonpost.it/news/fedez/">Fedez</a>, che si trova a fare i conti con un imputazione per lesioni davanti al giudice di pace di Milano per <a href="https://www.huffingtonpost.it/2016/03/12/fedez-picchiato_n_9445098.html">una lite con un vicino di casa, avvenuta nel 2016 nel capoluogo lombardo</a>. Nonostante <a href="https://www.huffingtonpost.it/entry/rovazzi-fedez-ha-una-nuova-vita-e-diventato-papa-ha-altre-priorita_it_5cc20196e4b099c04f53c1cb">la fine del loro sodalizio artistico</a>, a difendere il rapper è giunto il collega <a href="https://www.huffingtonpost.it/news/fabio-rovazzi/">Fabio Rovazzi</a> che, presente al momento dello scontro, avrebbe testimoniando affermando che Fedez era stato aggredito.</p>
      <p>La lite tra il rapper e il vicino di casa è avvenuta in zona Tortona a Milano, intorno alle 6 del mattino del 12 marzo 2016. L’uomo, che sarebbe stato colpito dal cantante con un pugno, aveva riportato 10 giorni di prognosi. Sia lui che Fedez avevano sporto denuncia all’indomani della lite. Quello che ora si sta svolgendo davanti al giudice di pace milanese è il procedimento a carico del rapper 30enne.</p>
      <p>Nell’imputazione a carico di Federico Leonardo Lucia (questo il vero nome del rapper, <i>ndr</i>), si legge che lui avrebbe aggredito il vicino di casa che si era affacciato alla sua porta per via della musica alta che proveniva dell’appartamento, causandogli anche un trauma cranico lieve.</p>
      <p>Ma nella scorsa udienza Rovazzi, che era stato chiamato a testimoniare dalla parte offesa, ha testimoniato a favore del collega, riferendo che sarebbe stato il vicino a entrare nell’appartamento e a colpire in volto il marito dell″influencer Chiara Ferragni. A quel punto, Fabio Rovazzi avrebbe chiamato l’ambulanza.</p>
      <h3>Leggi anche...</h3>
      <figure>
        <img src="data:image/gif;base64,R0lGODlhAQABAIAAAP///wAAACH5BAEAAAAALAAAAAABAAEAAAICRAEAOw=="/>
      </figure>
      <ul>
        <li>
          <a href="https://www.huffingtonpost.it/entry/piccolo-incidente-per-leone-chiara-ferragni-ho-perso-20-anni-di-vita-ma-leo-sta-bene_it_5ddface9e4b0d50f329d4033?ncid=other_huffpostre_pqylmel2bk8&amp;utm_campaign=related_articles">"Ho perso 20 anni di vita, ma Leone sta bene". Incidente in casa per il bimbo dei Ferragnez</a>
        </li>
      </ul>
      <ul>
        <li>HuffPost</li>
      </ul>
    </article>
  </body>
</html>