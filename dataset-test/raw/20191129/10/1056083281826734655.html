<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805205/%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D9%85%D8%AA%D8%B1%D9%88%DA%A9%D9%87-%D9%85%D8%B4%DA%AF%DB%8C%D9%86-%D8%B4%D9%87%D8%B1-%D8%AF%D8%B1-%D8%A2%D8%AA%D8%B4-%D8%B3%D9%88%D8%AE%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-29T10:12:11+00:00"/>
    <meta property="og:title" content="بیمارستان متروکه مشگین شهر در آتش سوخت"/>
    <meta property="og:description" content="ایسنا/اردبیل بیمارستان قدیمی مشگین‌شهر که مدت‌ها است مورد استفاده قرار نمی‌گرفت به دلایل نامشخص آتش گرفت."/>
  </head>
  <body>
    <article>
      <h1>بیمارستان متروکه مشگین شهر در آتش سوخت</h1>
      <address><time datetime="2019-11-29T10:12:11+00:00">29 Nov 2019, 10:12</time> by <a rel="author">سمیه درازی</a></address>
      <p>ایسنا/اردبیل بیمارستان قدیمی مشگین‌شهر که مدت‌ها است مورد استفاده قرار نمی‌گرفت به دلایل نامشخص آتش گرفت.</p>
      <p>این بنای فرسوده که در مجاورت کهنه قلعه مشگین‌شهر  و در ورودی شهر واقع شده است و به عنوان انبار تجهیزات پزشکی مورد استفاده قرار می گرفت که  در اثر آتش‌سوزی قسمتهایی از آن تخریب شد.</p>
      <p>اکبر صمدی فرماندار مشگین‌شهر در جمع خبرنگاران اظهار کرد: علت آتش‌سوزی این بیمارستان نامشخص و در دست بررسی است و به صورت اولیه آتش مهار و از سرایت آن جلوگیری شده است.</p>
      <p>فرماندار مشگین‌شهر با تاکید به اینکه ساختمان بیمارستان مخروبه بود، گفت: این حادثه خسارت جانی نداشته و کسی در داخل ساختمان نبوده است.</p>
      <p>وی در مورد احتمال انفجار کپسول‌های اکسیژن واقع در داخل ساختمان گفت: در ابتدای آتش سوزی جهان جلوگیری از خسارت کلیه کپسولهای اکسیژن تخلیه شد تا آسیبی به‌وجود نیاید.</p>
      <p>به گزارش ایسنا، فرماندار مشگین‌شهر  با اینکه این ساختمان به لحاظ مالی نیز ارزش قابل توجهی نداشته است، اظهار کرد: این بنا در مجاورت کهنه قلعه اثر تاریخی مشگین‌شهر است که با توجه به اقدامات صورت گرفته خطری متوجه آن نخواهد بود.</p>
      <p>به گفته صمدی پیش از این در مورد تخریب و خاکبرداری این بیمارستان و انضمام آن به ورودی کهنه قلعه مکاتبه شده بود که بعد از بازگشت به وضعیت عادی در این مورد بار دیگر پیگیری‌هایی صورت خواهد گرفت.<br/>انتهای پیام</p>
    </article>
  </body>
</html>