<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/allarme-bomba-tribunale-1.4911849"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-29T10:46:10+00:00"/>
    <meta property="og:title" content="Reggio Emilia, nuovo allarme bomba in tribunale"/>
    <meta property="og:description" content="Alle 11 il palazzo di giustizia è stato fatto evacuare, dopo un'ora l'emergenza è rientrata. Il precedente lo scorso 20 novembre"/>
  </head>
  <body>
    <article>
      <h1>Reggio Emilia, nuovo allarme bomba in tribunale</h1>
      <h2>Alle 11 il palazzo di giustizia è stato fatto evacuare, dopo un'ora l'emergenza è rientrata. Il precedente lo scorso 20 novembre</h2>
      <address><time datetime="2019-11-29T10:46:10+00:00">29 Nov 2019, 10:46</time> by <a rel="author">ALESSANDRA CODELUPPI</a></address>
      <figure>
        <video src="https://vr-media.storage.googleapis.com/video/cre_80/encoded/da43bd80-a567-4462-ba45-0960ee82cdf8.mp4"/>
        <figcaption>Reggio Emilia, allarme bomba in tribunale. Video&amp;pub_custom_params=department=reggio-emilia</figcaption>
      </figure>
      <p>Reggio Emilia, 29 novembre 2019 - <b>Allarme bomba</b> questa mattina nel <b>tribunale</b> di <b>Reggio Emilia</b>. Alle 11 il palazzo di giustizia è stato fatto evacuare. Il personale, avvocati, magistrati e cittadini si sono riversati nel piazzale antistante, mentre sono accorsi in forze carabinieri, polizia di Stato, vigili del fuoco e Municipale. L'allarme è rientrato dopo un'ora. L'edificio è stato controllato dagli artificieri di Bologna e poi riaperto poco dopo le 12. Il colonnello <b>Cristiano Desideri,</b> comandante dei carabinieri, dichiara: "C'è stata una chiamata che ci ha indotti cautelativamente a far evacuare e a bonificare gli ambienti".</p>
      <p>È la seconda volta in dieci giorni che si registra l'allarme a Reggio. <a href="https://www.ilrestodelcarlino.it/reggio-emilia/cronaca/allarme-bomba-1.4896796"><b>L'altra volta, il 20 novembre</b></a>, qualcuno con accento calabrese aveva chiamato il 115 dei vigili del fuoco: "C'è una bomba in tribunale. Scoppierà alle 11". Il tribunale era stato controllato e poi riaperto alle 12.</p>
      <figure>
        <video src="https://vr-media.storage.googleapis.com/video/cre_80/encoded/26e10687-df36-4334-924c-b3faf7f0547e.mp4"/>
        <figcaption>Reggio Emilia, falso allarme bomba in tribunale. Video</figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/reggio-emilia/cronaca/video/falso-allarme-bomba-1.4912186"/>
      </related>
    </article>
  </body>
</html>