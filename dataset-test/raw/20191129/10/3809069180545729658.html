<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1419865/gipedo-aek-ti-ishyei-me-tin-amk-gia-tin-agia-sofia"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T10:22:00+00:00"/>
    <meta property="og:title" content="Γήπεδο ΑΕΚ: Τι ισχύει με την ΑΜΚ για την Αγιά Σοφιά"/>
    <meta property="og:description" content="Η Δικέφαλος 1924 θα προχωρήσει σε αύξηση μετοχικού κεφαλαίου προκειμένου ο Δημήτρης Μελισσανίδης και οι άλλοι χρηματοδότες για την Αγιά Σοφιά να μετοχοποιήσουν τα χρήματα που έχουν δώσει."/>
  </head>
  <body>
    <article>
      <h1>Γήπεδο ΑΕΚ: Τι ισχύει με την ΑΜΚ για την Αγιά Σοφιά</h1>
      <h2>Η Δικέφαλος 1924 θα προχωρήσει σε αύξηση μετοχικού κεφαλαίου προκειμένου ο Δημήτρης Μελισσανίδης και οι άλλοι χρηματοδότες για την Αγιά Σοφιά να μετοχοποιήσουν τα χρήματα που έχουν δώσει.</h2>
      <address><time datetime="2019-11-29T10:22:00+00:00">29 Nov 2019, 10:22</time> by <a rel="author" href="http://www.gazzetta.gr/taxonomy/term/30398" target="_blank">Δημήτρης Βέργος</a></address>
      <p>Η εφημερίδα Live Sport έφερε στο προσκήνιο την Έκθεση της Δικέφαλος 1924, σύμφωνα με την οποία στην επόμενη Γενική Συνέλευση στις 20/12 προτείνεται ΑΜΚ μέχρι του ποσού των 25 εκατ. ευρώ με παραίτηση του δικαιώματος παλαιών μετόχων, υπέρ νέων στρατηγικών επενδυτών.</p>
      <p>Ουσιαστικά η αύξηση μετοχικού κεφαλαίου γίνεται για να μετοχοποιηθούν χρήματα που έχουν ήδη μπει για την κατασκευή της Αγιά Σοφιάς από τον Δημήτρη Μελισσανίδη, που είναι ο βασικός χρηματοδότης, αλλά και από τους συμπαίκτες του σε αυτό το εγχείρημα, όπως οι Παππάς, Χατζηϊωάννου και Σαραντίτης και άλλοι.</p>
      <p>Αυτή η ΑΜΚ, λοιπόν, είναι αναγκαστική (και δεν αποκλείεται στο μέλλον να υπάρξει κι άλλη) προκειμένου να καλυφθεί το μετοχικό κεφάλαιο της Δικέφαλος σε σχέση και με τα χρήματα που έχουν ήδη μπει για την Αγιά Σοφιά ώστε η ανέγερσή της να ολοκληρωθεί χωρίς δανεισμό και χωρίς καμία υποθήκευση από τα μελλοντικά έσοδα της ΠΑΕ ΑΕΚ.</p>
    </article>
  </body>
</html>