<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/opinie-martin-wolf-principalul-comentator-financial-times-similitudini-nelinistitoare-perioada-dinaintea-primului-razboi-mondial-era-actuala-elemente-toate-cele-trei-perioade-iar-provocarile-actuale-18628183"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-29T10:45:00+00:00"/>
    <meta property="og:title" content="Opinie Martin Wolf, FT: Similitudini neliniştitoare cu perioada de dinaintea Primului Război Mondial. Era actuală are elemente din toate cele trei perioade, iar provocările actuale sunt similare cu cele de atunci. Ce lecţii pot fi învăţate din cele trei perioade?"/>
    <meta property="og:description" content="În prezent, lumea se confruntă cu provocări similare cu cele din perioadele anterioare şi trebuie să tragem învăţăminte din evenimentele de atunci pentru a le face faţă cu succes, scrie Martin Wolf, editorialist la Financial Times."/>
  </head>
  <body>
    <article>
      <h1>Opinie Martin Wolf, FT: Similitudini neliniştitoare cu perioada de dinaintea Primului Război Mondial. Era actuală are elemente din toate cele trei perioade, iar provocările actuale sunt similare cu cele de atunci. Ce lecţii pot fi învăţate din cele trei perioade?</h1>
      <address><time datetime="2019-11-29T10:45:00+00:00">29 Nov 2019, 10:45</time> by <a rel="author" href="https://www.zf.ro/autor/catalina-apostoiu" target="_blank">Catalina Apostoiu</a></address>
      <p>În prezent, lumea se confruntă cu provocări similare cu cele din perioadele anterioare şi trebuie să tragem învăţăminte din evenimentele de atunci pentru a le face faţă cu succes, scrie Martin Wolf, editorialist la Financial Times.</p>
      <p>Istoria este cel mai puternic ghid pentru prezent pentru că ne arată ce este permanent în umanitatea noastră, mai ales ce forţe ne împing către conflict. Din moment ce cel mai important eveniment geopolitic actual este conflictul dintre SUA şi China, este de folos să privim înapoi la evenimente similare din trecut, scrie Wolf. Acesta se concentrează pe trei ere de conflict din ultimii 120 de ani din care sunt multe de învăţat în opinia sa.</p>
      <p>Cel mai recent conflict este războiul rece dintre un vest liberal-democrat, condus de SUA, şi Uniunea Sovietică comunistă. În afară de un conflict de putere, acesta a fost şi unul ideologic legat de natura modernităţii, scrie editorialistul FT. Vestul a ieşit câştigător pentru că dimensiunea economiilor vestice şi viteza progresului tehnologic occidental le-a devansat cu mult pe cele din Uniunea Sovietică.</p>
      <p>A existat mai apoi perioada interbelică, în care încercarea de restaurare a vechii ordini a eşuat, SUA s-au retras din Europa, iar o uriaşă criză financiară şi economică, cu originile în SUA, a devastat economia mondială. Anii í30 oferă o lecţie privitoare la posibilitatea colapsului democraţiei în cazul eşecului elitelor, dar şi o lecţie despre ce se întâmplă când marile ţări intră pe mâinile unor nebuni avizi de putere.</p>
      <p>A treia perioadă analizată este cea cuprinsă între anii 1870 şi 1914. O schimbare a balanţei în Europa, cu o scădere a cotei britanice din sectorul manufacturier mondial şi o creştere a celei a nemţilor, a dus la un conflict catastrofal între UK şi Germania. Între timp, producţia industrială a urcat de la 15% la 32% la nivel mondial, în timp ce cea a Chinei a devenit irelevantă. Prin urmare, acţiunea americanilor (în marile conflicte din secolul 20) şi inacţiunea acestora (în perioada interbelică) a determinat rezultatul evenimentelor.</p>
      <p>Era actuală are elemente din toate cele trei perioade, iar provocările actuale sunt similare cu cele de atunci. Ce lecţii pot fi învăţate din cele trei perioade?</p>
      <p>Poate cea mai evidentă priveşte importanţa calităţii leadershipului. În lipsa unui leadership mai bun, vestul şi prin urmare întreaga lume au probleme mari.</p>
      <p>O altă lecţie priveşte importantţa evitării războiului. Este crucial ca SUA şi China să evite un conflict direct acum.</p>
      <p>Dar poate cea mai importantă concluzie, scrie editorialistul FT, este că evitarea unei noi catastrofe nu este suficientă. Nu ne mai permite vechi jocuri de rivalitate dintre marile puteri, indiferent cât de inevitabile ar părea acestea. Sorţile noastre sunt prea adânc interconectate pentru acest lucru. O viziune pozitivă a relaţiilor dintre vest, China şi restul lumii trebuie să ajungă dominantă dacă vrem să facem faţă provocărilor actuale de ordin economic, al securităţii şi mediului, scrie Martin Wolf. Omenirea trebuie să se descurce mai bine. În prezent, aceasta poate părea o fantezie, având în vedere calitatea leadershipului vestic, autoritarismului din China şi valului în creştere de suspiciune reciprocă. Dar trebuie să încercăm. Viitorul nostru depinde acum de capacitatea noastră de a face faţă acestei noi ere dificile în mod strategic, concluzionează Martin Wolf.</p>
    </article>
  </body>
</html>