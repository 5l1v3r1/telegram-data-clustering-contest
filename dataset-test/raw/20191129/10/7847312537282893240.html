<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/475266-premier-mysle-ze-marian-banas-poda-sie-dzis-do-dymisji"/>
    <meta property="og:site_name" content="wPolityce.pl"/>
    <meta property="article:published_time" content="2019-11-29T10:48:20+00:00"/>
    <meta property="og:title" content="Premier Morawiecki: &quot;Myślę, że Marian Banaś poda się dziś do dymisji, jeśli się tak nie stanie, mamy plan B&quot;"/>
    <meta property="og:description" content="&quot;Doszedłem do przekonania, że wnioski z tego raportu powinny skłonić pana Banasia do podania się do dymisji&quot;."/>
  </head>
  <body>
    <article>
      <h1>Premier Morawiecki: "Myślę, że Marian Banaś poda się dziś do dymisji, jeśli się tak nie stanie, mamy plan B"</h1>
      <address><time datetime="2019-11-29T10:48:20+00:00">29 Nov 2019, 10:48</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Zapoznałem się z raportem CBA w sprawie pana Mariana Banasia i doszedłem do przekonania, że wnioski z tego raportu powinny skłonić pana Banasia do podania się do dymisji</b>
      </blockquote>
      <p>— powiedział premier Mateusz Morawiecki. Jak dodał, myśli, że Marian Banaś poda się dziś do dymisji.</p>
      <p>CZYTAJ TAKŻE: <a href="https://wpolityce.pl/polityka/475257-mocne-slowa-mazurek-ws-banasia-czas-dac-ludziom-odpowiedz">Mocne słowa Mazurek: „Prezes Banaś pogrąża siebie i nas. Pobudka, czas wstać, ludziom odpowiedź dać: rezygnacja czy nie?”</a></p>
      <p>
        <a href="https://wpolityce.pl/polityka/475063-duda-jezeli-potwierdza-sie-zarzuty-banas-powinien-odejsc">Co z szefem NIK? Prezydent: Na razie pojawiły się zarzuty w przestrzeni medialnej, ale jeżeli się potwierdzą, nie powinien pełnić funkcji</a>
      </p>
      <p>
        <a href="https://wpolityce.pl/polityka/475227-sasin-nie-wyobrazamy-sobie-zeby-prezes-nik-pelnil-funkcje">Sprawa Banasia przesądzona. Sasin mówi wprost: Nie wyobrażamy sobie, żeby prezes NIK pełnił funkcję, mimo takich wątpliwości</a>
      </p>
      <p>Premier odwiedził dziś teren budowy drogi ekspresowej S-61 Ostrów Mazowiecka – Szczuczyn. Na konferencji prasowej pytany był o to, czy uczestniczył w czwartkowym spotkaniu władz PiS z prezesem Najwyższej Izby Kontroli Marianem Banasiem i co będzie, jeśli Banaś nie poda się do dymisji.</p>
      <p>
        <b>Premier odpowiedział, że zapoznał się z raportem CBA w sprawie prezesa NIK.</b>
      </p>
      <blockquote>Doszedłem do przekonania, że wnioski z tego raportu powinny skłonić pana Mariana Banasia do podania się do dymisji.</blockquote>
      <p>Dodał, że jego zdaniem szef NIK poda się dziś do dymisji.</p>
      <blockquote>Jeśli tak się nie stanie, mamy plan „B”</blockquote>
      <p>— podkreślił.</p>
      <p>Dopytywany, na czym ma polegać plan „B”, poinformował, że zostanie on przedstawiony w sytuacji, jeżeli prezes Banaś nie poda się do dymisji.</p>
      <blockquote>Myślę, że się poda do dymisji</blockquote>
      <p>— stwierdził.</p>
      <figure>
        <iframe data-src="https://twitter.com/tvp_info/status/1200373137172549633" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Rzeczniczka PiS Anita Czerwińska poinformowała PAP, że w czwartek po południu doszło w siedzibie PiS do spotkania kierownictwa partii z prezesem NIK.</p>
      <blockquote>„Podczas spotkania z Marianem Banasiem, prezes PiS Jarosław Kaczyński i wiceprezes Mariusz Kamiński wyrazili oczekiwanie, aby szef NIK Marian Banaś podał się do dymisji”</blockquote>
      <p>— powiedziała Czerwińska.</p>
      <p>W czwartek po południu w siedzibie PiS doszło do spotkania kierownictwa partii z prezesem NIK Marianem Banasiem, w trakcie którego - jak informowała PAP rzeczniczka partii Anita Czerwińska - prezes PiS Jarosław Kaczyński i wiceprezes Mariusz Kamiński wyrazili oczekiwanie, żeby szef NIK podał się do dymisji.</p>
      <p>We wrześniu TVN w programie „Superwizjer” podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według „Superwizjera”, Banaś zaniżył w oświadczeniach dochody z wynajmu kamienicy w Krakowie, mowa była także o powiązaniach ze stręczycielami.</p>
      <p>Prezes NIK, który w środę uczestniczył w posiedzeniu sejmowej Komisji ds. Kontroli Państwowej, opiniującej wnioski o powołanie dwóch wiceprezesów Izby, oświadczył, że „ze spokojem” oczekuje zakończenia procedur podjętych przez urzędy państwowe w sprawie jego oświadczeń majątkowych.</p>
      <p>wkt/PAP</p>
    </article>
  </body>
</html>