<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58673-mnyust-ne-znaye-sklki-tochno-v-ukrayin-uvyaznenih-planuye-yih-porahuvati.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-29T10:13:00+00:00"/>
    <meta property="og:title" content="Мін’юст не знає скільки точно в Україні ув’язнених, тому планує їх порахувати"/>
    <meta property="og:description" content="Міністерство юстиції розробило програмне забезпечення, яке дозволяє порахувати кількість осіб, які відбувають покарання у пенітенціарних закладах.Про це пише Українська правда з посиланням на пресслужбу Мін’юсту з посиланням на міністра Дениса Малюську,&quot;Укрінформ&quot;.Пряма мова: &quot;У нас немає жодних достовірних даних про кількість ув'язнених у пенітенціарних установах України. Ми приблизно розуміємо, що це більше 50 тисяч - можливо 55, можливо 53, плюс-мінус кілька тисяч. Ми не можемо це адмініструвати, ми не розуміємо, що відбувається з людьми по всіх установах, у нас немає обліку. За ці кілька місяців ми запустили розробку спеціального програмного забезпечення, на якому буде працювати кожна пенітенціарна установа, де будуть обліковуватись особи, які там перебувають&quot;Деталі: Окрім цього, завдяки електронному обліку ув’язнених, чиновники хочуть прогнозувати ризики, пов’язані з ними. Також міністр повідомив про ініціативу започаткувати практику приватних СІЗО.Пряма мова: &quot;Ми плануємо спробувати дати можливість працювати…"/>
  </head>
  <body>
    <article>
      <h1>Мін’юст не знає скільки точно в Україні ув’язнених, тому планує їх порахувати</h1>
      <address>
        <time datetime="2019-11-29T10:13:00+00:00">29 Nov 2019, 10:13</time>
      </address>
      <p><b>Міністерство юстиції розробило програмне забезпечення, яке дозволяє порахувати кількість осіб, які відбувають покарання у пенітенціарних закладах.</b><br/><br/>Про це пише <a href="https://www.pravda.com.ua/news/2019/11/29/7233342/">Українська правда</a> з посиланням на пресслужбу Мін’юсту з посиланням на міністра Дениса Малюську,"<a href="https://www.ukrinform.ua/rubric-society/2827581-minust-rozroblae-programne-zabezpecenna-dla-obliku-uvaznenih.html">Укрінформ</a>".<br/><br/>Пряма мова: "У нас немає жодних достовірних даних про кількість ув'язнених у пенітенціарних установах України. Ми приблизно розуміємо, що це більше 50 тисяч - можливо 55, можливо 53, плюс-мінус кілька тисяч. Ми не можемо це адмініструвати, ми не розуміємо, що відбувається з людьми по всіх установах, у нас немає обліку. За ці кілька місяців ми запустили розробку спеціального програмного забезпечення, на якому буде працювати кожна пенітенціарна установа, де будуть обліковуватись особи, які там перебувають"<br/><br/>Деталі: Окрім цього, завдяки електронному обліку ув’язнених, чиновники хочуть прогнозувати ризики, пов’язані з ними. <br/><br/>Також міністр повідомив про ініціативу започаткувати практику приватних СІЗО.<br/><br/>Пряма мова: "Ми плануємо спробувати дати можливість працювати приватним СІЗО. По суті, це буде щось на зразок готелів, які добре охороняються, де особи, у яких є кошти зможуть перебувати і очікувати вирок суду. За рахунок цих коштів частково ми зможемо покривати витрати і перебування осіб, які будуть перебувати в звичайних СІЗО. Спробуємо це зробити хоча б на одному пілотному проєкті і побачимо, наскільки ця бізнес-модель працює, і в подальшому будемо намагатися розширити цей експеримент, якщо він виявиться успішним, на всю територію України. Для цього потрібно буде трошки змінити законодавство, але це теж в наших першочергових планах". <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>