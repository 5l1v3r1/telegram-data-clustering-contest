<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/RealMadritis/real-madriths-ekswfrenikh-rhtra-750-000-000-ston-fenteriko-valverde.5648212.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T10:35:00+00:00"/>
    <meta property="og:title" content="Ρεάλ Μαδρίτης: Εξωφρενική ρήτρα 750.000.000 στον Φεντερίκο Βαλβέρδε"/>
    <meta property="og:description" content="Ο Φεντερίκο Βαλβέρδε εξαργύρωσε τις πολύ καλές εμφανίσεις του με τη Ρεάλ Μαδρίτης, αφού οι μερένγκες του έκαναν νέο συμβόλαιο μέχρι το 2025 με ρήτρα 750.000.000 ευρώ."/>
  </head>
  <body>
    <article>
      <h1>Ρεάλ Μαδρίτης: Εξωφρενική ρήτρα 750.000.000 στον Φεντερίκο Βαλβέρδε</h1>
      <h2>Ο Φεντερίκο Βαλβέρδε εξαργύρωσε τις πολύ καλές εμφανίσεις του με τη Ρεάλ Μαδρίτης, αφού οι "μερένγκες" του έκαναν νέο συμβόλαιο μέχρι το 2025 με ρήτρα 750.000.000 ευρώ.</h2>
      <address><time datetime="2019-11-29T10:35:00+00:00">29 Nov 2019, 10:35</time> by <a rel="author">Sport24.gr</a></address>
      <p>Ο Φεντερίκο Βαλβέρδε είναι μία από τις αποκαλύψεις της φετινής Ρεάλ του Ζιντάν. O 21χρονος Ουρουγουανός πραγματοποιεί εξαιρετικές εμφανίσεις με τους "μερένγκες", με τον Ζιζού να τον εμπιστεύεται και μέχρι στιγμής ο νεαρός χαφ τον έχει δικαιώσει απόλυτα.</p>
      <p>Ο Βαλβέρδε έχει αγωνιστεί σε 12 παιχνίδια σε όλες τις διοργανώσεις φέτος και μετρά δύο τέρματα αλλά και δύο ασίστ σε 509 λεπτά συμμετοχής. Η τιμή του μέσα σε έναν χρόνο εκτοξεύθηκε στα 20 εκατομμύρια από τα έξι που ήταν τον περασμένο Δεκέμβριο και έτσι η διοίκηση της <a href="https://www.sport24.gr/football/omades/RealMadritis/">Ρεάλ Μαδρίτης</a> έτρεξε να προλάβει τους επίδοξους μνηστήρες.</p>
      <p>Σύμφωνα με τη "<a href="https://www.marca.com/en/football/real-madrid/2019/11/28/5ddf9660ca4741805a8b4569.html">Μarca</a>", ο Βαλβέρδε υπέγραψε νέο συμβόλαιο με τους Μαδριλένους μέχρι το 2025. Το σημαντικό όμως δεν είναι η ανανέωση αλλά η ρήτρα που έβαλε η Ρεάλ στο 21χρονο που φτάνει στο εξωφρενικό ποσό των 750.000.000 ευρώ.</p>
      <p>Στη Μαδρίτη φαίνεται πως θέλουν να δέσουν το νέο αίμα στην ομάδα αφού κάτι παρόμοιο έκαναν και στο νέο αστέρι του <a href="https://www.sport24.gr/football/omades/RealMadritis/rontrigko-ta-5-pragmata-poy-prepei-na-ksereis-gia-to-19xrono-wonderkid-ths-real.5605374.html">βραζιλιάνικού ποδοσφαίρου, Ροντρίγκο</a>.</p>
      <p><b>Photo Credits</b>: AP / Bernat Armangue</p>
    </article>
  </body>
</html>