<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783870/%D9%85%D9%82%D8%A7%D8%A8%D9%84-%D9%BE%D8%B1%D8%B3%D9%BE%D9%88%D9%84%DB%8C%D8%B3-%DA%A9%D8%A7%D8%B1-%D8%B3%D8%AE%D8%AA%DB%8C-%D8%AF%D8%A7%D8%B1%DB%8C%D9%85-%D9%86%DA%AF%D8%B1%D8%A7%D9%86-%DA%AF%D9%84%D8%B2%D9%86%DB%8C-%D8%AA%DB%8C%D9%85%D9%85-%D9%86%DB%8C%D8%B3%D8%AA%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T10:58:56+00:00"/>
    <meta property="og:title" content="سرمربی تیم فوتبال نساجی: مقابل پرسپولیس کار سختی داریم/ نگران گلزنی تیمم نیستم"/>
    <meta property="og:description" content="سرمربی تیم فوتبال نساجی مازندران گفت: مقابل پرسپولیس کار سختی داریم ولی نگران گل نزدن بازیکنانم نیستم."/>
  </head>
  <body>
    <article>
      <h1>سرمربی تیم فوتبال نساجی: مقابل پرسپولیس کار سختی داریم/ نگران گلزنی تیمم نیستم</h1>
      <address>
        <time datetime="2019-11-29T10:58:56+00:00">29 Nov 2019, 10:58</time>
      </address>
      <p>به گزارش <a href="https://www.mehrnews.com/">خبرنگار مهر</a>، تیم های فوتبال پرسپولیس و نساجی مازندران از ساعت ۱۷:۳۰ فردا شنبه در هفته دوازدهم لیگ برتر فوتبال در ورزشگاه آزادی به مصاف هم خواهند رفت.</p>
      <p>محمدرضا مهاجری سرمربی نساجی در نشست خبری پیش از این بازی با بیان اینکه دیدار با پرسپولیس همیشه شرایط خاص خودش را دارد، گفت: در دیدار هفته قبل با استقلال عملکرد خوبی داشتند و از حریف برتر بودیم. باخت به استقلال چیزی از ارزش بازیکنان ما کم نمی کند.</p>
      <p>وی تاکید کرد: شاید نتایج ما قابل دفاع نباشد ولی نسبت به حریفانمان در هر مسابقه ۷۰، ۸۰ پاس بیشتر داده ایم. در مسابقات قبلی خوب بازی کرده ایم و باید تمرکزمان را بالاتر ببریم.</p>
      <p>سرمربی نساجی یادآور شد: بازیکنان ما همان نفراتی هستند که در چند هفته ابتدایی ۱۳ گل زدند و نگران عدم گلزنی آنها نیستم.</p>
      <p>مهاجری در خصوص مشکل عدم صدور مجوز بازی تعدادی از بازیکنان تیمش گفت: این مشکل یک شبه ایجاد نشده و مربوط به چند سال اخیر است. این مشکلات در حال برطرف شدن است. از هفته گذشته محمد قاضی و علیرضا حقیقی هم به تیم اضافه شده اند.</p>
      <p>سرمربی نساجی در پایان با بیان اینکه نظری را در بازی برابر پرسپولیس در اختیار ندارد، گفت: پرسپولیس سه دوره متوالی قهرمان لیگ برتر شده و کار سختی در این مسابقه داریم ولی امیدواریم اتفاقات مسابقه باب میل ما باشد تا پس از سوت داور، ما تیم خوشحال زمین باشیم.</p>
    </article>
  </body>
</html>