<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/beograd/171941/dan-porodilje-skupstina-donosi-vaznu-odluku"/>
    <meta property="og:site_name" content="REPUBLIKA"/>
    <meta property="article:published_time" content="2019-11-29T10:42:00+00:00"/>
    <meta property="og:title" content="Dan D za porodilje! Skupština donosi važnu odluku!"/>
    <meta property="og:description" content="Zamenik gradonačelnika Goran Vesić najavio je da će odbornici Skupštine grada danas glasati o predlogu da se povećaju jednokratne naknade koje grad Beograd daje porodiljama."/>
  </head>
  <body>
    <article>
      <h1>Dan D za porodilje! Skupština donosi važnu odluku!</h1>
      <h2>Zamenik gradonačelnika Goran Vesić najavio je da će odbornici Skupštine grada danas glasati o predlogu da se povećaju jednokratne naknade koje grad Beograd daje porodiljama.</h2>
      <address><time datetime="2019-11-29T10:42:00+00:00">29 Nov 2019, 10:42</time> by <a rel="author">Republika</a></address>
      <p>Vesić je podsetio da je Beograd do sada isplacivao po 10.000 dinara za prvo i drugo dete, a sada će, ističe, isplaćivati po 20.000 dinara i za prvo i za drugo dete.</p>
      <p>-Do sada smo isplaćivali za treće dete 30.000 dinara, a sada cemo plaćati 40.000 dinara. Naknada za blizance ostaje 50.000 dinara odnosno 25.000 dinara po detetu, dok porodilje slabijeg materijalnog stanja dobijaju dodatnih 50.000 dinara - rekao je Vesić za Studio B.</p>
      <p>Istakao je da su sve mere kumulativne, odnosno ne isključuju jedna drugu. Dodao je da je grad Beograd jedna od retkih lokalnih samouprava koja isplaćuje te dodatne mere stimulacije nezavisno od prava koje porodilje ostvaruju na nivou republike.</p>
      <p>Vesić je pojasnio da već šestu godinu Grad Beograd isplaćuje sve obaveze prema porodiljama, kao i druge socijalne prinadležnosti svakog meseca, a da su pre samo šest godina te naknade kasnile i po godinu dana.</p>
      <related>
        <h4>Pročitajte još:</h4>
        <a href="http://republika.rs/vesti/beograd/171940/Vesic-Danas-predloziti-Blagoje-Jovovic-atentator-Ante-Pavelica-dobije-ulicu-Beogradu"/>
        <a href="http://republika.rs/vesti/beograd/171813/Beogradska-zima-ulicama-prestonice-Ovi-besplatni-programi-nas-ocekuju-tokom-praznika"/>
        <a href="http://republika.rs/vesti/beograd/171607/Majkama-dodatnih-dinara-drugo-dete-ovog-datuma"/>
        <a href="http://republika.rs/vesti/drustvo/170505/Sigurna-kuca-primila-poziva-Zbog-OVOGA-zene-najcesce-stradaju"/>
      </related>
      <p>- Začuđen sam što ima opozicinih odbornika koji danas neće doći na sednicu Skupštine grada da glasaju za povećanje jednokratnih naknada porodiljama. Ne znam da li imaju nešto važnije što bi danas trebalo da urade u životu. Neće glasati da porodilje dobiju 10.000 dinara više za svako dete, ali će i danas biti prvi na blagajni da uzmu svojih 10.000 dinara odborničke naknade. Sramota - rekao je Vesić.</p>
    </article>
  </body>
</html>