<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/ashley-graham-meztelen/"/>
    <meta property="og:site_name" content="FEMINA"/>
    <meta property="article:published_time" content="2019-11-29T10:30:00+00:00"/>
    <meta property="og:title" content="A plus size modell meztelenül mutatta meg hatalmas babapocakját - Ashley Graham már a 7. hónapban van"/>
    <meta property="og:description" content="Ashley Graham nem szégyenlős, meztelenül mutatta meg várandós alakját."/>
  </head>
  <body>
    <article>
      <h1>A plus size modell meztelenül mutatta meg hatalmas babapocakját - Ashley Graham már a 7. hónapban van</h1>
      <h2>Ashley Graham nem szégyenlős, ruha nélkül is büszke várandós alakjára.</h2>
      <address><time datetime="2019-11-29T10:30:00+00:00">29 Nov 2019, 10:30</time> by <a rel="author">Szántó Nóra</a></address>
      <p><b>Ashley Graham</b> saját születésnapja, azaz január 26-a környékén készül világra hozni első gyermekét, akinek már nemét is elárulta, kisfiút hord a szíve alatt. Mindig is büszkén mutatta meg nőies idomait, de most extra bevállalós képet fotózott magáról. Teljesen meztelenül pózolt az Instagramon.</p>
      <h3>Kendőzetlenül mutatta meg a testét</h3>
      <p>A 32 éves plus size modell már terhességének eleje óta oszt meg retusálatlan képeket magáról. A pozitív testkép kialakítása jegyében nem fél megmutatni esetleges hibáit, ezzel szeretne segíteni önbizalomhiánnyal küzdő hölgytársainak az önelfogadásban. Hálaadás napján minden eddiginél bevállalósabb fotót rakott ki. </p>
      <figure>
        <img src="https://kep.cdn.indexvas.hu/1/0/3055/30558/305588/30558855_a1cd42ae732940efdf3fb6c689e9263d_wm.jpg"/>
        <figcaption>
          <cite>Fotó: Instagram/Ashley Graham</cite>
        </figcaption>
      </figure>
      <p>Bár az első pár hónapban, bevallotta, ő is bizonytalan volt. Megijedt, hiszen imádott teste változásoknak indult, és ezt kihívás volt elfogadnia. Aztán úgy döntött, nem kesereg. Inkább inspirációt merít tapasztalataiból, és kendőzetlen őszinteséggel osztja meg azokat követőivel. </p>
      <p>- Egyszerűen muszáj nyíltan beszélnünk arról, mi történik a testünkben, és mi változik az alakunkon, meg kell osztanunk egymással a félelmeinket - írta a közösségi médiában. </p>
      <figure>
        <embed-post data-src="https://www.instagram.com/p/B5IpirogLXR" data-service="Instagram"/>
      </figure>
      <p>Most már eljutott oda, hogy várandósan vonzóbbnak érzi magát, mint valaha. Tisztában van vele, hogy sokaknak mutat irányt, de nagyon hálás rajongói folyamatos támogató üzeneteiért.</p>
      <p>- Egyre nagyobb és nagyobb leszek. Mindennap megünneplem a folyamatosan változó testem. Egy utazásként tekintek erre az időszakra, és nem is lehetnék hálásabb azért a támogatásért, ami körülvesz.</p>
      <p>
        <b>Lizzo a 100 kilós énekesnő</b>
      </p>
      <p>Lizzo az önelfogadásért küzd, a híres énekesnő dalaival arra buzdítja rajongóit, hogy szeressék magukat.</p>
      <figure>
        <img src="https://kep.index.hu/1/0/2945/29459/294592/29459223_2261101_75e69dc87f98ba7a749f441d5f51cf2c_wm.jpg"/>
        <figcaption>
          <a href="https://femina.hu/vilagsztar/lizzo-interju-testpozitivitas/">
            <b>A 100 kilós énekesnőért megőrül a világ: Lizzo a testpozitivitás királynője lett</b>
          </a>
        </figcaption>
      </figure>
    </article>
  </body>
</html>