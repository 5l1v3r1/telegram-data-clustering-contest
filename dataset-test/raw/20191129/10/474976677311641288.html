<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121956/szef-tvn24-i-faktow-zrezygnowal-z-pracy-jest-juz-nastepca.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-29T10:35:00+00:00"/>
    <meta property="og:title" content="Szef TVN24 i &quot;Faktów&quot; zrezygnował z pracy. Jest już następca"/>
    <meta property="og:description" content="Adam Pieczyński zrezygnował z funkcji szefa TVN24 i &quot;Faktów&quot; TVN. Zastąpi go Michał Samul – informują Wirtualne Media."/>
  </head>
  <body>
    <article>
      <h1>Szef TVN24 i "Faktów" zrezygnował z pracy. Jest już następca</h1>
      <address>
        <time datetime="2019-11-29T10:35:00+00:00">29 Nov 2019, 10:35</time>
      </address>
      <h4>Adam Pieczyński zrezygnował z funkcji szefa TVN24 i "Faktów" TVN. Zastąpi go Michał Samul – informują Wirtualne Media.</h4>
      <p>Adam Pieczyński był redaktorem naczelnym TVN24 i "Faktów", a także szefem pionu informacji TVN. Z telewizją przy Wiertniczej jest związany od 2000 roku.</p>
      <p>"Po blisko 30 latach pracy na różnych stanowiskach w mediach, w tym po 18 latach kierowania TVN24 i «Faktami», nadszedł moment, by oddać stery, wypocząć i poświęcić się rodzinie" – poinformował Pieczyński.</p>
      <p>Od grudnia zastąpi go Michał Samul, który współpracował z Pieczyńskim od początku istnienia TVN24.</p>
      <p>Jak informują Wirtualne Media, przez najbliższe miesiące Adam Pieczyński będzie pełnił rolę doradcy zarządu TVN ds. programów informacyjnych.</p>
      <p>WM dotarły do treści e-maila, którego Pieczyński wysłał kolegom z TVN. "Praca z Wami to był prawdziwy zaszczyt" – napisał. "Zaszliśmy tak daleko, bo nigdy nie zrezygnowaliśmy z dziennikarskiej niezależności ludzkiej przyzwoitości. W dodatku osiągnęliśmy bezprecedensowy sukces komercyjny. Z całego serca wszystkim Wam za to dziękuję" – podkreślił Pieczyński.</p>
      <footer>/ Źródło: WirtualneMedia.pl <br/>/ dcy</footer>
    </article>
  </body>
</html>