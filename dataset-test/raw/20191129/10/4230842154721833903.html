<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191129-borotba-z-piratstvom-i-yakisnyj-kontent-chomu-kanaly-zakodovuyut-suputnykovyj-sygnal/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T10:26:04+00:00"/>
    <meta property="og:title" content="Боротьба з піратством і якісний контент: чому канали закодовують супутниковий сигнал"/>
    <meta property="og:description" content="20 січня 2020 року найрейтинговіші українські телеканали закодують свій сигнал. Факти ICTV розповідають, чому вони це роблять."/>
  </head>
  <body>
    <article>
      <h1>Боротьба з піратством і якісний контент: чому канали закодовують супутниковий сигнал</h1>
      <address>
        <time datetime="2019-11-29T10:26:04+00:00">29 Nov 2019, 10:26</time>
      </address>
      <p>20 січня 2020 року найрейтинговіші українські телеканали закодують свій сигнал. Факти ICTV розповідають, чому вони це роблять.</p>
      <p>На початку 2020 року всі, хто користується супутниковим телебаченням і не сплачує абонплату, втратять змогу безкоштовно переглядати 23 українські телеканали, зокрема і ICTV.</p>
      <p>Медіагрупи закодовують сигнал. І на це є декілька причин.</p>
      <p><b>Читайте:</b> <a href="https://fakty.com.ua/ua/ukraine/20191105-koduvannya-suputnykovogo-tb-yak-ne-zalyshytys-bez-ulyublenyh-kanaliv-u-2020-rotsi/">Як не залишитись без улюблених каналів у 2020 році</a></p>
      <p>По-перше, це<b> вимога правовласників.</b> Закуповуючи закордонні фільми, серіали та програми, телеканали мусять давати гарантію правовласникам, які не задоволені, що доступ до їхнього продукту незахищений. Сьогодні сигнал наших телеканалів розповсюджується для всіх, у кого є тарілка і хто перебуває в межах доступу, зокрема і за кордон, що порушує європейське законодавство.</p>
      <p>
        <b>Отже, кодування супутника має збільшити кількість нового контенту на закодованих телеканалах.</b>
      </p>
      <p>По-друге, це ще й <b>боротьба з піратством.</b> Шахраї копіюють технічні сигнали (які не передбачені для кінцевого споживача) телеканалів з супутника і продають їх вам за одноразову плату. Відтак, телеканали не окупають свій контент, а користувач отримує посередню якість. До того ж у будь-який момент можуть відрізати доступ до телебачення, а відповідальних не знайти.</p>
      <p>Нагадаємо, Факти ICTV писали, <a href="https://fakty.com.ua/ua/ukraine/20191113-koduvannya-suputnyku-yak-dyvytys-ukrayinski-kanaly-u-2020-rotsi/">що робити після кодування супутникового сигналу.</a></p>
      <p> </p>
    </article>
  </body>
</html>