<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/29/7233379/"/>
    <meta property="og:site_name" content="Українська правда"/>
    <meta property="article:published_time" content="2019-11-29T10:47:16+00:00"/>
    <meta property="og:title" content="СБУ: Харків’янин у змові з прикордонниками возив до Росії нелегалів під речами"/>
    <meta property="og:description" content="За “винагороду” від 500 до 800 доларів США організатор нелегальної міграції перевозив “транзитерів” у власному авто, заховавши під товарами та речами. Також зловмисник, маючи домовленості з працівниками прикордонної служби ФСБ РФ, налагодив контрабандні поставки товарів з Росії в Україну. Фото."/>
  </head>
  <body>
    <article>
      <h1>СБУ: Харків’янин у змові з прикордонниками возив до Росії нелегалів під речами</h1>
      <address>
        <time datetime="2019-11-29T10:47:16+00:00">29 Nov 2019, 10:47</time>
      </address>
      <p>Служба безпеки України блокувала на Харківщині переправлення нелегалів до Росії, до якого причетні прикордонники та митники.</p>
      <p><b>Джерело</b>: сайт <a href="https://ssu.gov.ua/ua/news/1/category/2/view/6781#.yh6y1B7H.dpbs">СБУ</a></p>
      <p><b>Дослівно:</b> "Організував нелегальне переправлення мешканець Харківщини. Він підшуковував клієнтів серед мешканців Близького Сходу, які нелегально перебували на території України з порушенням права міграційного законодавства та прагнули потрапити до РФ.</p>
      <p>Перетин українського кордону забезпечували посадовці.</p>
      <p>За "винагороду" від 500 до 800 доларів США організатор нелегальної міграції перевозив "транзитерів" у власному авто, заховавши під товарами та речами.</p>
      <p>Також задокументовано, що зловмисник, маючи домовленості з працівниками прикордонної служби ФСБ РФ, налагодив контрабандні поставки товарів з Росії в Україну, перетинаючи кордон по декілька разів на тиждень".</p>
      <figure>
        <img src="https://img.pravda.com/images/doc/7/4/7441f10-prykrdonnyk-1-original.jpg"/>
      </figure>
      <p><b>Деталі: </b>Правоохоронці затримали зловмисника згідно зі ст. 208 Кримінального процесуального кодексу України під час перетину пункту пропуску "Гоптівка" Харківської митниці.</p>
      <figure>
        <img src="https://img.pravda.com/images/doc/7/f/7f0f778-prykrdonnyk-2-original.jpg"/>
      </figure>
      <figure>
        <img src="https://img.pravda.com/images/doc/a/1/a1482e5-prykrdonnyk-3-original.jpg"/>
      </figure>
      <p>В автомобілі затриманого було виявлено нелегала, кошти за перевезення у сумі 500 доларів США, товари, посилки та російські рублі.</p>
      <figure>
        <img src="https://img.pravda.com/images/doc/9/3/9311b05-prykrdonnyk-4-original.jpg"/>
      </figure>
      <p>Наразі вирішується питання щодо здійснення затриманому повідомлення про підозру у вчиненні злочину за ч. 2 ст. 332 (незаконне переправлення осіб через державний кордон України) Кримінального кодексу України.</p>
      <p>Заходи з викриття та блокування незаконної міграції проводили співробітники Управління СБУ у Черкаській області спільно з Управлінням внутрішньої та власної безпеки Державної прикордонної служби під процесуальним керівництвом прокуратури Харківської області.</p>
      <related>
        <a href="https://www.pravda.com.ua/news/2019/11/15/7232062/"/>
        <a href="https://www.eurointegration.com.ua/news/2019/11/12/7102920/"/>
        <a href="https://www.pravda.com.ua/news/2019/11/6/7231182/"/>
      </related>
    </article>
  </body>
</html>