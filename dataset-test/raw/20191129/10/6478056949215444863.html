<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/olum-dosegindeki-star-wars-hayraninin-ricasi-kabul-oldu-vizyona-girmeden-son-filmi-izleyebilecek/"/>
    <meta property="og:site_name" content="Diken"/>
    <meta property="article:published_time" content="2019-11-29T10:48:57+00:00"/>
    <meta property="og:title" content="Ölüm döşeğindeki Star Wars hayranının ricası kabul oldu: Vizyona girmeden son filmi izleyebilecek"/>
    <meta property="og:description" content="Disney CEO'su Bob Iger, İngiltere'de ölüm döşeğinde olan bir hastanın 20 Aralık'ta vizyona girecek son Star Wars filmini küçük oğluyla daha önce izlemesi arzusunu yerine getireceklerini duyurdu."/>
  </head>
  <body>
    <article>
      <h1>Ölüm döşeğindeki Star Wars hayranının ricası kabul oldu: Vizyona girmeden son filmi izleyebilecek</h1>
      <h2>Disney CEO’su Bob Iger, İngiltere’de ölüm döşeğindeki bir hastanın 20 Aralık’ta vizyona girecek son Star Wars filmini küçük oğluyla daha önce izleme arzusunun yerine getirileceğini duyurdu.</h2>
      <address>
        <time datetime="2019-11-29T10:48:57+00:00">29 Nov 2019, 10:48</time>
      </address>
      <p><a href="https://www.bbc.com/turkce/haberler-dunya-50597007">BBC Türkçe’nin haberine göre</a> Waterlooville kasabasındaki Rowans bakım evi, Twitter hesabından bir hastası için yardıma ihtiyacı olduğunu aktardı: “<b>Yardımcı olur musunuz? Star Wars’un BÜYÜK hayranı olan bir hastamız var ve maalesef zaman 20 Aralık’a kadar ondan yana olmayacak. Son arzusu Star Wars’un final filmi #RiseOfSkywalker’u küçük oğluyla beraber izlemek. Bunun gerçekleşmesine yardımcı olabileceğini bildiğiniz HERHANGİ biri varsa lütfen bunu onlarla paylaşın. Teşekkürler.”</b></p>
      <p>Reklam</p>
      <figure>
        <iframe data-src="https://twitter.com/RowansHospice/status/1199252389007708160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Luke Skywalker karakterini canlandıran oyuncu Mark Hamil de bakım evinin bu talebine <b>“İyi şanslar” </b>diyerek destek verdi.</p>
      <p>Disney CEO’su Iger ise bu isteği kabul ettiğini açıkladığı tweetinde şunları yazdı: <b>“Şükran Günü’nde Disney olarak #TheRiseOfSkywalker’ı Rowans Bakımevi’ndeki bir hasta ve ailesi ile paylaşabileceğimizi söylemekten minnet duyuyoruz. Güç sizinle ve hepimizle olsun!”</b></p>
      <p>Reklam</p>
      <figure>
        <iframe data-src="https://twitter.com/RobertIger/status/1200104229018439681?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>