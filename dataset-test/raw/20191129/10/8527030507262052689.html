<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/29/to-the-moon-3-impostor-factory-si-mostra-nel-primo-trailer-ufficiale/"/>
    <meta property="og:site_name" content="Lega Nerd"/>
    <meta property="article:published_time" content="2019-11-29T10:56:33+00:00"/>
    <meta property="og:title" content="To the Moon 3: Impostor Factory si mostra nel primo trailer ufficiale"/>
    <meta property="og:description" content="Freebird Games annuncia Impostor Factory, il terzo e conclusivo capitolo dell'emozionante serie in pixel art di Kan Gao. Ecco il primo trailer di gioco."/>
  </head>
  <body>
    <article>
      <h1>To the Moon 3: Impostor Factory si mostra nel primo trailer ufficiale</h1>
      <address><time datetime="2019-11-29T10:56:33+00:00">29 Nov 2019, 10:56</time> by <a rel="author" href="https://leganerd.com/author/newsbot26/" target="_blank">Newsbot26</a></address>
      <p>
        <i>Freebird Games annuncia <b>Impostor Factory</b>, il terzo e conclusivo capitolo dell’emozionante serie in pixel art di <b>Kan Gao</b>. Ecco il primo trailer di gioco.</i>
      </p>
      <p>L’atteso terzo capitolo della serie <b>To the Moon</b> si chiamerà <b>Impostor Factory</b>. Il trailer, pubblicato qualche ora fa dall’autore<b> Kan Gao</b>, mostra alcuni personaggi noti della saga e, dulcis in fundo, la data di uscita, prevista per la fine del <b>2020</b>.</p>
      <p>La <a href="https://store.steampowered.com/app/1182620/Impostor_Factory/">pagina steam</a> del gioco rivela alcune informazioni interessanti: <b>Impostor Factory</b> viene descritto come un’appassionante tragicommedia che racconta di omicidi, viaggi nel tempo e gatti sospetti. Il protagonista della storia è <b>Quincy</b>, un ragazzo che, dopo esser stato invitato ad un party in una misteriosa magione, ritrova una macchina del tempo in grado di trasportarlo in diverse ere temporali.</p>
      <p> </p>
      <figure>
        <iframe src="https://www.youtube.com/embed/bi0EN6pPYwE" width="660" height="400" data-service="Youtube" scrolling="no"/>
      </figure>
      <p> </p>
      <p>Come i precedenti capitoli della serie, anche quest’ultimo vanterà dei collegamenti e dei riferimenti chiari al resto della saga. A tal proposito, però, gli sviluppatori, hanno precisato che <b>Impostor Factory</b> rappresenterà un’avventura stand-alone e che non sarà in ogni caso necessario aver giocato gli altri titoli per godersi a pieno l’avventura, aggiungendo, però, che “<i>conoscerli potrebbe cambiare la nostra esperienza”.</i></p>
      <p><b>Impostor Factory</b> arriverà a fine 2020 su Steam, GOG e Humble Store.</p>
      <p> </p>
      <ul>
        <li><a href="https://www.youtube.com/watch?v=bi0EN6pPYwE">To the Moon 3 – Trailer</a> (youtube.com)</li>
        <li><a href="https://store.steampowered.com/app/1182620/Impostor_Factory/">Impostor Factory </a>(store.steampowered.com)</li>
      </ul>
    </article>
  </body>
</html>