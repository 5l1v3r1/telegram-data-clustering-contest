<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/car/ford-puma-erxetai-me-times-apo-20-097.5648271.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T10:55:00+00:00"/>
    <meta property="og:title" content="Ford Puma: Ερχεται με τιμές από 20.097€"/>
    <meta property="og:description" content="Με ήπια υβριδική τεχνολογία mHEV, πρωτοποριακές τεχνολογίες διασυνδεδεμένου αυτοκινήτου και 8 χρόνια εγγύηση."/>
  </head>
  <body>
    <article>
      <h1>Ford Puma: Ερχεται με τιμές από 20.097€</h1>
      <h2>Με ήπια υβριδική τεχνολογία mHEV, πρωτοποριακές τεχνολογίες διασυνδεδεμένου αυτοκινήτου και 8 χρόνια εγγύηση.</h2>
      <address><time datetime="2019-11-29T10:55:00+00:00">29 Nov 2019, 10:55</time> by <a rel="author">Δημήτρης Μπαλής</a></address>
      <p>Ενα από τα μοντέλα που αναμένεται να πρωταγωνιστήσουν στην αγορά το 2020, είναι το νέο Ford Puma, το οποίο αναμένεται στη χώρα μας στις αρχές του νέου έτους, με τιμές από 20.097 ευρώ.</p>
      <p>Το ολοκαίνουργιο Puma δεν έχει καμία σχέση με το παλαιό, που ήταν σπορ και τρίθυρο supermini αμάξωμα. Πρόκειται τώρα για ένα Crossover αμάξωμα, μια κατηγορία μαζί με τα SUV, η οποία αναπτύσσεται ταχύτατα.</p>
      <p>Το νέο Ford Puma, βασίζεται στο πάτωμα του Fiesta, με τον μεγαλύτερο χώρο φόρτωσης στην κατηγορία του (456 λίτρα), σε συνδυασμό με τον καινοτόμο αποθηκευτικό χώρο MegaBox, έναν βαθύ και ευέλικτο χώρο 80 λίτρων κάτω από το ρυθμιζόμενο δάπεδο του χώρου αποσκευών.</p>
      <figure>
        <img src="https://www.sport24.gr/incoming/article5648277.ece/BINARY/w620/FORD_PUMA_ST-Line+2.jpg"/>
      </figure>
      <p>Το μοντέλο αποτελεί τον προπομπό μιας σειράς νέων εκδόσεων και μοντέλων της Ford, που υιοθετούν την προηγμένη, ήπια υβριδική τεχνολογία mHEV με επίκεντρο τον κινητήρα βενζίνης 1.0 lt EcoBoost και απόδοση 125 και 155 ίππων. Η τεχνολογία EcoBoost Hybrid αναβαθμίζει πλήρως τα χαρακτηριστικά του πολυβραβευμένου βενζινοκινητήρα της Ford αφού επιτρέπει την αποθήκευση της ενέργειας που χάνεται κατά το φρενάρισμα και το ρολάρισμα του αυτοκινήτου σε μία αερόψυκτη μπαταρία ιόντων λιθίου 48V. Αυτή η αποθηκευμένη ενέργεια χρησιμοποιείται κατά την επιτάχυνση από τον ενσωματωμένο ηλεκτροκινητήρα ο οποίος συνεπικουρεί τον κινητήρα εσωτερικής καύσης, προσφέροντας έτσι καλύτερη απόδοση με ταυτόχρονα χαμηλότερη κατανάλωση και εκπομπές CΟ2.</p>
      <figure>
        <img src="https://www.sport24.gr/incoming/article5648278.ece/BINARY/w620/FORD_PUMA_ST-Line+3.jpg"/>
      </figure>
      <p>Το νέο Ford Puma θα προσφέρεται σε εκδόσεις Titanium και ST-Line X, με στάνταρ εξοπλισμό που περιλαμβάνει: Ψηφιακό πίνακα οργάνων 12,3 ιντσών με τεχνολογία χρωμάτων 24-bit “true color”, μπροστινά καθίσματα με λειτουργία μασάζ που αναζωογονούν οδηγό και συνοδηγό, συμβάλλοντας καθοριστικά στην ασφάλεια, αλλά και στα άνετα μακρινά ταξίδια, τεχνολογία διασυνδεδεμένου αυτοκινήτου με ενσωματωμένο modem που επιτρέπει στο νέο Puma να είναι μόνιμα συνδεδεμένο στο internet, σύστημα επικοινωνίας και ψυχαγωγίας SYNC3 της Ford, που επιτρέπει τη σύνδεση ενός smartphone φροντίζοντας παράλληλα να το διατηρεί πλήρως φορτισμένο χάρη στη τεχνολογία ασύρματης φόρτισης, φώτα ημέρας LED και πίσω φώτα LED, 5 διαφορετικά προφίλ οδήγησης: Νormal, Sport, Eco, Slippery (ρυθμίζει το ESC και το Traction Control) και Trail, που συμβάλει στη διατήρηση της “φόρας” του αυτοκινήτου σε σαθρές επιφάνειες (πχ. άμμος) ρυθμίζοντας την απόκριση του γκαζιού, τα χαρακτηριστικά απόδοσης του ABS και το Traction Control.</p>
      <p>Για την αγορά υπάρχει και πρόγραμμα χρηματοδότησης MyPuma από τη Ford Finance, με προκαταβολή από 0%, επιτόκιο από 1% και διάρκεια αποπληρωμής από έως 84 μήνες, ενώ καλύπτεται από 8ετή εργοστασιακή εγγύηση Ford Protect...</p>
      <p>
        <a href="http://driveandtravel.gr/">www.driveandtravel.gr</a>
      </p>
    </article>
  </body>
</html>