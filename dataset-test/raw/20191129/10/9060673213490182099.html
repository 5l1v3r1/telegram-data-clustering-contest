<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.wp.pl/premier-mateusz-morawiecki-mamy-plan-b-6451296952141953a"/>
    <meta property="og:site_name" content="wiadomosci.wp.pl"/>
    <meta property="article:published_time" content="2019-11-29T10:34:00+00:00"/>
    <meta property="og:title" content="Premier Mateusz Morawiecki: mamy plan B"/>
    <meta property="og:description" content="Myślę, że pan prezes NIK Marian Banaś poda się dzisiaj do dymisji. Jeśli tego nie zrobi mamy plan B - zapowiedział premier Mateusz Morawiecki. - Zostanie przedstawiony, gdy prezes nie poda się do dymisji"/>
  </head>
  <body>
    <article>
      <h1>Premier Mateusz Morawiecki: mamy plan B</h1>
      <address><time datetime="2019-11-29T10:34:00+00:00">29 Nov 2019, 10:34</time> by <a rel="author">oprac. Violetta Baran</a></address>
      <p><a href="https://wiadomosci.wp.pl/tag/marian%20bana%C5%9B">marian banaś</a>+1<a href="https://wiadomosci.wp.pl/tag/mateusz%20morawiecki">mateusz morawiecki</a><a href="https://wiadomosci.wp.pl/autor/oprac-violetta-baran/6104436907836033">oprac. Violetta Baran</a>wczoraj (11:34)</p>
      <h3>Premier Mateusz Morawiecki: mamy plan B</h3>
      <p>Myślę, że pan prezes NIK Marian Banaś poda się dzisiaj do dymisji. Jeśli tego nie zrobi mamy plan B - zapowiedział premier Mateusz Morawiecki. - Zostanie przedstawiony, gdy prezes nie poda się do dymisji - dodał.<b>Głosuj</b><b>Głosuj</b><b>Podziel się</b>Opinie</p>
      <figure>
        <img src="https://v.wpimg.pl/MjQ3MjU4YgswUTtZek9vHnMJbwM8FmFIJBF3SHp7YlxlBzVeZw1iDn9EPQM4U2MaPRx8XmQMdF9gB3leeBl_WmYBeFJhB3hZfl4iGDRDJA8yWCREP0QqSCw="/>
      </figure>
      <p>Premier Mateusz Morawiecki o sprawie Mariana Banasia: mamy plan B (PAP)</p>
      <figure>
        <img src="https://v.wpimg.pl/MjQ3MjU4YgswUTtZek9vHnMJbwM8FmFIJBF3SHp7Yl9nS3lfel1jHSEdPQZ6VWIDfkA5DXpEJgx-USpEJVoqSCw="/>
      </figure>
      <p>- Zapoznałem się z raportem CBA w sprawie pana Mariana Banasia i doszedłem do przekonania, że wnioski z tego raportu powinny skłonić prezesa NIK do podania się do dymisji - ocenił premier Mateusz Morawiecki.</p>
      <p>Pytany o to, co PiS zrobi, gdy Banaś jednak nie poda się do decyzji stwierdził, że "mamy plan B". Nie chciał jednak ujawnić jego szczegółów. - Zostanie przedstawiony, gdy prezes nie poda się do dymisji - dodał.</p>
      <p>
        <b>Zobacz także: <a href="https://wiadomosci.wp.pl/premier-mateusz-morawiecki-mamy-plan-b-6451296952141953a">Beata Mazurek: Panie Banaś, pobudka!</a></b>
      </p>
      <figure>
        <img src="https://v.wpimg.pl/MjQ3MjU4YgswUTtZek9vHnMJbwM8FmFIJBF3SHp7Yl9nS3lfel1jHSEdPQZ6VWIDfkA5DXpEJgx-USpEJVoqSCw="/>
      </figure>
      <p>Tymczasem, jak wynika z informacji dziennikarzy "Dziennika Gazety Prawnej" PiS rozważa pomysł zmiany konstytucji. Chce zaproponować w tej sprawie współpracę opozycji.</p>
      <p>Zmiana miałaby polegać na wprowadzeniu furtki umożliwiającej odwołanie prezesa NIK przez Sejm kwalifikowaną większością głosów.</p>
      <figure>
        <iframe data-src="https://twitter.com/grzegorzosiecki/status/1200363721501151232" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Przypomnijmy, że w czwartek wieczorem wicerzecznik PiS Radosław Fogiel poinformował na swoim profilu na Twitterze, że władze partii "wyraziły wobec prezesa Banasia oczekiwanie złożenia dymisji z zajmowanej funkcji". O te sprawę Fogiel był w piątek pytany przez Beatę Michniewicz w "Salonie Politycznym Trójki".</p>
      <figure>
        <img src="https://v.wpimg.pl/MjQ3MjU4YgswUTtZek9vHnMJbwM8FmFIJBF3SHp7Yl9nS3lfel1jHSEdPQZ6VWIDfkA5DXpEJgx-USpEJVoqSCw="/>
      </figure>
      <p>
        <b>Zobacz także: <a href="https://wiadomosci.wp.pl/radoslaw-fogiel-o-sprawie-mariana-banasia-przemysli-sprawe-i-zakomunikuje-swoja-decyzje-6451263906645633a">Radosław Fogiel o sprawie Mariana Banasia: przemyśli sprawę i zakomunikuje swoją decyzję</a></b>
      </p>
      <p>- W tej sytuacji decyzja leży po stronie szefa NIK, ponieważ szef izby jest tak umocowany prawnie, że w momencie wyboru w zasadzie jest nieodwoływalny. Możemy stosować tylko narzędzia natury politycznej. Ten apel, to oczekiwanie wyrażone wczoraj przez kierownictwo PiS jest właśnie takim narzędziem politycznym - mówił wicerzecznik PiS.</p>
      <p>Polub WP Wiadomości</p>
    </article>
  </body>
</html>