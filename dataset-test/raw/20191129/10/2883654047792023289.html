<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/nummer-1-even-terug-op-bolide-hamilton/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-29T10:52:08+00:00"/>
    <meta property="og:title" content="Nummer 1 even terug op bolide Hamilton"/>
    <meta property="og:description" content="Lewis Hamilton heeft zijn vaste nummer 44 bij de laatste grand prix van het seizoen in Abu Dhabi even ingewisseld. De 34-jarige Britse coureur van Mercedes, die enkele weken geleden al zijn zesde wereldtitel in de Formule 1 veiligstelde, reed vrijdag bij de eerste vrije training het circuit op met het nummer 1 op de neus van zijn bolide. Hamilton had zich kort daarvoor samen met zijn monteurs en teamleden in de pitsstraat op de foto laten zetten."/>
  </head>
  <body>
    <article>
      <h1>Nummer 1 even terug op bolide Hamilton</h1>
      <address>
        <time datetime="2019-11-29T10:52:08+00:00">29 Nov 2019, 10:52</time>
      </address>
      <p>Lewis Hamilton heeft zijn vaste nummer 44 bij de laatste grand prix van het seizoen in Abu Dhabi even ingewisseld. De 34-jarige Britse coureur van Mercedes, die enkele weken geleden al zijn zesde wereldtitel in de Formule 1 veiligstelde, reed vrijdag bij de eerste vrije training het circuit op met het nummer 1 op de neus van zijn bolide. Hamilton had zich kort daarvoor samen met zijn monteurs en teamleden in de pitsstraat op de foto laten zetten.</p>
      <p>De wereldkampioen liet op zijn Mercedes zien dat hij dit jaar opnieuw de beste is in de koningsklasse. Hamilton besloot echter al snel weer terug te grijpen op het nummer 44 op zijn bolide. Vorig jaar wisselde hij in Abu Dhabi voor de eerste training 44 ook al even in voor 1. Voorheen reed de wereldkampioen in de Formule 1 altijd met het nummer 1 rond, maar sinds een aantal jaar mogen de coureurs zelf beslissen welk nummer ze hebben. Zo heeft Max Verstappen het nummer 33.</p>
      <p>Hamilton draagt in Abu Dhabi een helm met een aangepast ontwerp. Bovenop staan, naast zijn nummer 44, zes sterren en de tekst ‘wereldkampioen 2019’ met daaromheen een lauwerkrans.</p>
      <p>BUZZS</p>
    </article>
  </body>
</html>