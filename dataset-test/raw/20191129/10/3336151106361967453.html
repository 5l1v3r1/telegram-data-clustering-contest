<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/20-ulkeden-1100-kisi-kazdaglarinda-kosacak-29111929.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T10:28:00+00:00"/>
    <meta property="og:title" content="20 ülkeden 1100 kişi Kazdağları'nda koşacak"/>
    <meta property="og:description" content="Belıkesir’in Edremit Belediyesi öncülüğünde gerçekleştirilen “4. İda Ultra Maratonu” 30 Kasım ve 1 Aralık’ta Kazdağları’nda koşulacak. "/>
  </head>
  <body>
    <article>
      <h1>20 ülkeden 1100 kişi Kazdağları'nda koşacak</h1>
      <h2>Belıkesir’in Edremit Belediyesi öncülüğünde gerçekleştirilen “4. İda Ultra Maratonu” 30 Kasım ve 1 Aralık’ta Kazdağları’nda koşulacak. </h2>
      <address>
        <time datetime="2019-11-29T10:28:00+00:00">29 Nov 2019, 10:28</time>
      </address>
      <p>Belıkesir’in Edremit Belediyesi öncülüğünde gerçekleştirilen <b>“4. İda Ultra Maratonu”</b> 30 Kasım ve 1 Aralık’ta Kazdağları’nda koşulacak. </p>
      <p>Bu yıl dördüncüsü düzenlenecek Türkiye’nin ilk ve tek kış maratonu olan İda Ultra Maraton’da sporcular 102 kilometrelik <b>“İda Ultra”</b>, 62 kilometrelik <b>“Half Ultra”</b>, 36 kilometrelik <b>“Run Zeus”</b> ve 15 kilometrelik <b>“Kutupayısı Köy Koşusu” </b>adlı dört farklı parkurda mücadele edecek.</p>
      <figure>
        <img src="https://odatv.com/images2/2019_11/2019_11_29/ida_ultra_2018_3.jpg"/>
      </figure>
      <p>Maratona 20 ülkeden bin 100 sporcu katılacak. Sporcular, dünyanın en büyük ikinci oksijen kaynağı olarak nitelendirilen Kazdağları’nın, endemik bitki türleri, Zeus Altarı, tarihi Roma Köprüsü, Şahin Deresi Kanyonu, yüzyıllardır ayakta duran tarihi köyleri, Sutüven Şelalesi, zeytin tarlaları, kaplıcaları ile doğal ve kültürel zenginliklerinin arasındaki parkurda koşacak.</p>
      <p>Kazdağları’nda koşulacak olan <b>“İda Ultra Maraton”</b> öncesinde Edremit Belediye Başkanı Selman Hasan Arslan ve Organizasyon Komite Başkanı Polat Dede basın toplantısı düzenledi. Toplantıda <b>“İda Ultra Maraton”</b>unun bölgenin kış turizmine katkı sağlayacağı vurgulandı.</p>
      <figure>
        <img src="https://odatv.com/images2/2019_11/2019_11_29/ida_ultra_2018_4.jpg"/>
      </figure>
      <p>
        <b>YALNIZCA BİR KOŞU YARIŞI DEĞİL KÜLTÜR TURU</b>
      </p>
      <p>İda Ultra Maratonu’nun yalnızca bir koşu yarışı değil, Kazdağları’nı kapsayan bir kültür turu olduğunun altını çizen Başkan Arslan, İda Ultra Maraton’a dördüncü kez ev sahipliği yapacak olmanın mutluluğunu yaşadıklarını söyledi. Başkan Arslan, <b>"Endemik bitkileri, Zeus Altarı, tarihi Roma Köprüsü, Şahin Deresi Kanyonu, yüzyıllardır ayakta duran tarihi köyleri, Sutüven Şelalesi, kaplıcaları ile Türkiye’nin sayısız doğal ve kültürel zenginliklerine sahip olan Edremit Körfezi’nde bu yıl 20 farklı ülkeden bin 100 sporcuyu ağırlayacağız. Bölgemizin ve Türkiye’nin dünyaya tanıtılmasında büyük rol oynayan maratona ev sahipliği yapmaktan büyük onur duyuyoruz. Ülkemizde sayıları her geçen gün artan patika koşuları ve ultra maraton yarışlarının en son örneği olan İda Ultra Maraton¸ bölge turizminin alternatif spor ile bağlantılı kısmının canlanmasında önemli rol oynayacaktır. Yurt içinden ve yurt dışından birçok misafir ağırlayacağımız etkinliğimiz sayesinde ilçemizdeki oteller yüzde 100 doluluk oranına ulaşmış bulunmaktadır"</b> dedi.</p>
      <p>İda Ultra Maratonu Organizasyon Komitesi Başkanı Polat Dede, 2016 yılında 9 ülkeden 270 koşucunun yer aldığı İda Ultra Maratonu’nun 4. senesinde bu sayının çok üstüne çıkmayı ve 20 ülkeden bin 100 sporcuyu bölgeye çekmeyi başardığını açıkladı. Dede, İda Ultra Maratonu’nun dünya takvimine girmesi için çalışmalarında sürdüğünü sözlerine ekledi.</p>
      <figure>
        <img src="https://odatv.com/images2/2019_11/2019_11_29/ida_ultra_2018_1.jpg"/>
      </figure>
      <figure>
        <img src="https://odatv.com/images2/2019_11/2019_11_29/ida_ultra_2018_2.jpg"/>
      </figure>
      <figure>
        <img src="https://odatv.com/images2/2019_11/2019_11_29/ida_ultra_2018_5.jpg"/>
      </figure>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>1,040 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/balikesirden-sehit-haberi-11101934.html"/>
        <a href="https://odatv.com/turkiyenin-konustugu-goruntude-yeni-gelisme-27091936.html"/>
      </related>
    </article>
  </body>
</html>