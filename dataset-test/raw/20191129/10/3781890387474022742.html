<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/744293"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T10:01:00+00:00"/>
    <meta property="og:title" content="ปิดตลาดหุ้นไทยลบ 7.09 จุด"/>
    <meta property="og:description" content="นักลงทุนยังมีความกังวลปัญหาสงครามการค้าสหรัฐจีน ภายหลังนายโดนัลด์ ทรัมป์ ประธานาธิบดีสหรัฐ ลงนามบังคับใช้กฎหมายสนับสนุนประชาธิปไตยในฮ่องกง"/>
  </head>
  <body>
    <article>
      <h1>ปิดตลาดหุ้นไทยลบ 7.09 จุด</h1>
      <address>
        <time datetime="2019-11-29T10:01:00+00:00">29 Nov 2019, 10:01</time>
      </address>
      <p>
        <b>นักลงทุนยังมีความกังวลปัญหาสงครามการค้าสหรัฐจีน ภายหลังนายโดนัลด์ ทรัมป์ ประธานาธิบดีสหรัฐ ลงนามบังคับใช้กฎหมายสนับสนุนประชาธิปไตยในฮ่องกง</b>
      </p>
      <p>ตลาดหุ้นไทยวันที่ 29 พ.ย. เคลื่อนไหวในแดนลบตลอดทั้งวัน สอดคล้องกับตลาดหุ้นอื่นทั่วโลก เนื่องจากนักลงทุนยังมีความกังวลปัญหาสงครามการค้าสหรัฐจีน ภายหลังนายโดนัลด์ ทรัมป์ ประธานาธิบดีสหรัฐ ลงนามบังคับใช้กฎหมายสนับสนุนประชาธิปไตยในฮ่องกง พร้อมกับมีข่าวจากจีนว่าอาจจะมีการตอบโต้ด้วย รวมทั้งการอนุมัติกองทุนใหม่ที่จะมาแทนกองทุนรวมหุ้นระยะยาว (แอลทีเอฟ) ในปีหน้ายังไม่มีความชัดเจน ทำให้ขาดแรงซื้อประคองดัชนี ส่งผลให้ปิดตลาดที่ 1,590.59 จุด ลดลง 7.09 จุด หรือ  0.44% ด้วยมูลค่าการซื้อขาย 51,843.30 ล้านบาทส่วนตลาดเอ็มเอไอปิดที่  318.88 จุด ลดลง 1.47 จุด หรือ 0.46% ด้วยมูลค่าการซื้อขาย  593.19  ล้านบาท <br/><br/><br/>หลักทรัพย์ที่มีการซื้อขายสูงสุด 5 อันดับได้แก่<br/>1.เอโอที ปิดที่ 75.50 บาท ปิดไม่เปลี่ยนแปลง <br/>2.แอดวานซ์ ปิดที่ 212.00 บาท ลดลง -7.00 บาท<br/>3.อินทัช ปิดที่ 58.75 บาท ลดลง -2.00 บาท<br/>4.ปตท. ปิดที่ 43.25 บาท ลดลง -0.25 บาท <br/>5.กัลฟ์ ปิดที่ 167.00 บาท ลดลง -3.50 บาท</p>
    </article>
  </body>
</html>