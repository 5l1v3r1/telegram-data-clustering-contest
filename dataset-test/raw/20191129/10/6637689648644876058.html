<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-vyznachyly-naykrashchyh-studentiv-2019-roku"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-29T10:31:00+00:00"/>
    <meta property="og:title" content="На Сумщині визначили найкращих студентів 2019 року"/>
    <meta property="og:description" content="Вчора відбулася найочікуваніша подія для студентства – молодіжна програма «Студент року-2019», організаторами якої стали управління молоді та спорту Сумської обласної державної адміністрації, відділ у справах молоді та спорту Сумської міської ради, Сумський міський центр дозвілля молоді Сумської міської ради."/>
  </head>
  <body>
    <article>
      <h1>На Сумщині визначили найкращих студентів 2019 року</h1>
      <address>
        <time datetime="2019-11-29T10:31:00+00:00">29 Nov 2019, 10:31</time>
      </address>
      <figure>
        <img src="http://sumy.today/sites/default/files/21f8775d789c14bf2f9427fc12f2869b_l.jpg"/>
      </figure>
      <p>Вчора відбулася найочікуваніша подія для студентства – молодіжна програма «Студент року-2019», організаторами якої стали управління молоді та спорту Сумської обласної державної адміністрації, відділ у справах молоді та спорту Сумської міської ради, Сумський міський центр дозвілля молоді Сумської міської ради.</p>
      <p>Студенство з п’яти вишів області змагалося в різних сферах студентського життя, демонструючи неабиякі творчі, інтелектуальні здобутки а також високий рівень соціальної активності та громадської свідомості.</p>
      <p>Для визначення переможців кожній номінації були запрошені експерти з числа авторитетних осіб у кожній галузі.</p>
      <p>Кожен учасник (по номінаціям) надав інформацію про свою діяльність, роботи, творчі, наукові чи спортивні здобутки протягом останнього навчального року, нагороди, відзнаки, публікації, фото, відео матеріали тощо.</p>
      <p>Цьогоріч експертами по номінаціям були:</p>
      <p>номінація «Кращий студент — громадський діяч» — Владислав Діброва, член правління ГО «Сумська молодіжна організація «ЛІЦЕЙ», керівник наметового Табору Учнівського Самоврядування «ТУСА»;</p>
      <p>номінація «Кращий студент – медійник» – Сергій Шаповалов, редактор та ведучий ранкового прямоефірного шоу «На часі: ранок» телеканалу UA:Суми;</p>
      <p>номінація «Кращий студент – науковець» – Таранюк Леонід, доктор економічних наук, професор, заступник директора з наукової роботи навчально-наукового інституту бізнес-технологій «УАБС» Сумського державного університету;</p>
      <p>номінація «Кращий студент – спортсмен» – Олена Петрова, заслужений майстер спорту України з біатлону, срібна призерка олімпійських зимових ігор з біатлону, десятиразова призерка чемпіонатів світу з біатлону, голова відділення Національного Олімпійського комітету України в Сумській області;</p>
      <p>номінація «Кращий студент – волонтер» – Ірина Новак, менеджер волонтерських проєктів ГО «Центр євроініціатив»;</p>
      <p>номінація «Кращий студент – вокаліст» – Анна Бераіа, солістка гурту Ne Za Barom);</p>
      <p>номінація «Кращий студент – танцюрист» – Ольга Наталуха,</p>
      <p>номінація «Кращий студент — оригінальний жанр» – Олексій Прийменко, організатор і ведучий заходів, керівник команди «Гостинница 72».</p>
      <p>Компетентні експерти визначали кращих, кожен в своїй номінації, отже, ними стали:</p>
      <p>Кращий студент — громадський діяч – Ковалевський Микита, студент Сумського державного університету;</p>
      <p>Кращий студент – медійник — Хачатар’ян Каріна, студентка Сумського державного університету;</p>
      <p>Кращий студент – науковець – Любчак Ірина, студентка Сумського державного університету;</p>
      <p>Кращий студент – спортсмен – Кривонос Анна, студентка Глухівського національного педагогічного університету ім. О. Довженка;</p>
      <p>Кращий студент – волонтер – Кравченко Інна, студентка Сумського державного університету;</p>
      <p>Кращий студент – вокаліст – Бублій Олександра, студентка Сумського державного університету;</p>
      <p>Кращий студент – танцюрист – Цигикал Олена, студентка Глухівського національного педагогічного університету ім. О. Довженка;</p>
      <p>Кращий студент — оригінальний жанр — Острога Марія, студентка Сумського державного педагогічного університету ім. А.С. Макаренка.</p>
      <p>В номінації Кращий студент (комплексна характеристика) змагалися студенти, які перемогли на Вузівських етапах конкурсу:</p>
      <p>Мартиненко Анастасія (СНАУ), Луцик Ангеліна (СДПУ ім.А.С.Макаренка), Ковалевський Микита (СумДУ), Гайдар Марина (СФ ХНУВС) та Бутко Сергій (ГНПУ ім.О. Довженка).</p>
      <p>Після перегляду конкурсних програм кожного претендента на перемогу та детального обговорення членами журі було визначено переможця.</p>
      <p>Отже, цьогоріч перемогу у номінації «Кращий студент — комплексна характеристика» отримав Бутко Сергій, студент Глухівського національного педагогічного університету ім. О. Довженка.</p>
      <p>Всі переможці отримали дипломи, подарунки від організаторів, а головний переможець – Бутко Сергій, ще й сертифікат на підтримку молодіжного заходу в рамках календарного плану управління молоді та спорту Сумської обласної державної адміністрації на 2020 рік.</p>
      <p>Також у ході заходу за активну громадську позицію, участь у реалізації молодіжної політики в області та з нагоди Дня студента були вручені Подяки голови Сумської обласної державної адміністрації таким студентам:</p>
      <p>Лор Анастасії (СумДУ), Недобузі Анні (ГНПУ ім. О. Довженка), Ткаченку Олексію (СНАУ), Рокіті Ярославу (СФ ХНУВС), Хоменку Євгену (СДПУ ім. А.С. Макаренка).</p>
    </article>
  </body>
</html>