<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/esenlerde-okul-servisi-alev-aldi-1398604"/>
    <meta property="og:site_name" content="Karar.com"/>
    <meta property="article:published_time" content="2019-11-29T10:10:00+00:00"/>
    <meta property="og:title" content="Esenler'de okul servisi alev aldı"/>
    <meta property="og:description" content="Esenler'de seyir halindeyken servis minibüsünde yangın çıktı. İtfaiye ekiplerinin müdahale ettiği alevler söndürülürken, araç kullanılamaz hale geldi."/>
  </head>
  <body>
    <article>
      <h1>Esenler'de okul servisi alev aldı</h1>
      <address>
        <time datetime="2019-11-29T10:10:00+00:00">29 Nov 2019, 10:10</time>
      </address>
      <p>
        <b>Esenler'de seyir halindeyken servis minibüsünde yangın çıktı. İtfaiye ekiplerinin müdahale ettiği alevler söndürülürken, araç kullanılamaz hale geldi.</b>
      </p>
      <p>Esenler'de O-3 kara yolunun Edirne istikametinde seyreden Hikmet Baycu idaresindeki servis minibüsünün motor kısmında, henüz belirlenemeyen nedenle yangın çıktı. </p>
      <p>İçinde yolcu bulunmayan servisin sürücüsü yangını fark edince, aracı emniyet şeridine park ederek itfaiyeye haber verdi. </p>
      <p>
        <b>YOĞUN TRAFİK OLUŞTU</b>
      </p>
      <p>İhbar üzerine olay yerine giden itfaiye ekiplerinin müdahale ettiği yangın söndürülürken, servis minibüsü kullanılamaz hale geldi. </p>
      <p>Yangın nedeniyle kara yolunun Edirne istikametinde oluşan trafik yoğunluğu, yanan aracın çekilmesiyle normale döndü. </p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>