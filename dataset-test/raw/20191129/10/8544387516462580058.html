<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/29/black-friday-2019-ti-na-proseksete/"/>
    <meta property="og:site_name" content="neolaia.gr"/>
    <meta property="article:published_time" content="2019-11-29T10:26:12+00:00"/>
    <meta property="og:title" content="Black Friday 2019: Τι να προσέξετε στις αγορές που θα κάνετε σήμερα!"/>
    <meta property="og:description" content="Έκθεση της Kaspersky προειδοποιεί ότι, καθώς η δημοτικότητα της Black Friday 2019 αυξάνεται, οι καταναλωτές που ψωνίζουν online είναι πιθανότερο να πέσουν θύματα κυβερνοεπιθέσεων."/>
  </head>
  <body>
    <article>
      <h1>Black Friday 2019: Τι να προσέξετε στις αγορές που θα κάνετε σήμερα!</h1>
      <h2>Black Friday 2019: Το Neolaia.gr ενημερώνει για τις "παγίδες" που κρύβονται πίσω από πολλές προσφορές</h2>
      <address><time datetime="2019-11-29T10:26:12+00:00">29 Nov 2019, 10:26</time> by <a rel="author">neolaia.gr Team</a></address>
      <p>Έκθεση της Kaspersky προειδοποιεί ότι, καθώς η δημοτικότητα της <b><a href="https://www.neolaia.gr/tag/black-friday-2019/">Black Friday 2019</a></b> αυξάνεται, οι καταναλωτές που ψωνίζουν online είναι πιθανότερο να πέσουν θύματα κυβερνοεπιθέσεων.</p>
      <p>Οι επιθέσεις μέσω ηλεκτρονικού εμπορίου που απευθύνονται άμεσα σε αγοραστές, αυξήθηκαν<b> κατά 15%</b> σε σύγκριση με το 2018, όπως αναφέρει η έκθεση.</p>
      <p>Ωστόσο, παρότι οι αγοραστές συνήθιζαν να πραγματοποιούν φυσικές αγορές στο κατάστημα κατά τη διάρκεια της Black Friday, και στη συνέχεια στο διαδίκτυο τη Cyber Monday, η παρακμή του φυσικού εμπορίου έχει αναγκάσει τους περισσότερους αγοραστές να στραφούν στο ηλεκτρονικό εμπόριο. Τα στοιχεία από τη Black Friday, αποκάλυψαν ότι πέρυσι<b> μόνο το 12% των αγοραστών έκαναν τις αγορές τους</b> τη Black Friday <b>αποκλειστικά σε φυσικά καταστήματα.</b></p>
      <p>Η αύξηση των εφαρμογών που αφορούν τον λιανοπωλητή και η πρόσβαση σε προσφορές αύξησε τις on line αγορές στατιστικά:</p>
      <p>Το 56% προτιμά τις ηλεκτρονικές αγορές σε σύγκριση με τις αγορές εντός καταστήματος και το 55% προτιμά να χρησιμοποιεί smartphone για αγορές την περίοδο της Black Friday.</p>
      <p>Στη νέα έκθεση της Kaspersky, αναφέρεται ο αυξημένος κίνδυνος για τους καταναλωτές κατά τη διάρκεια αυτής της περιόδου, καθώς η πιθανότητα οικονομικών επιθέσεων phishing αυξάνεται κατά 24%.</p>
      <h4>Tι πρέπει να προσέξετε στη Black Friday 2019:</h4>
      <p>– Επενδύστε σε μια ισχυρή λύση ασφάλειας για να προστατεύσετε όλες τις συσκευές που χρησιμοποιείτε για αγορές.</p>
      <p>– Δημιουργείτε αντίγραφα ασφαλείας των δεδομένων σας τακτικά.</p>
      <p>– Διατηρήστε ενημερωμένα τα Windows και γενικότερα τις εφαρμογές.</p>
      <p>– Χρησιμοποιήστε μοναδικούς, πολύπλοκους κωδικούς πρόσβασης για κάθε ηλεκτρονικό λογαριασμό.</p>
      <p>– Χρησιμοποιήστε με ιδιαίτερη προσοχή τη φορητή σας συσκευή για ηλεκτρονικές αγορές. Συντομευμένες διευθύνσεις URL, που χρησιμοποιούνται συχνά επειδή είναι φιλικές στο τηλέφωνο, μπορούν να αποκρύψουν την αναδρομολογήση σε κάποιο επικίνδυνο site.</p>
      <p>Εάν πρέπει να κάνετε οπωσδήποτε μια συναλλαγή, απενεργοποιήστε το Wi-Fi και χρησιμοποιήστε δεδομένα κινητής τηλεφωνίας.</p>
      <p>– Αποφύγετε τις αγορές σε ιστότοπους που φαίνονται ύποπτοι, ανεξάρτητα από το πόσο εντυπωσιακές είναι οι «ευκαιρίες» που προσφέρουν.</p>
      <p>– Μην κάνετε κλικ σε άγνωστα link που λαμβάνετε μέσω email ή μέσω μηνυμάτων κοινωνικής δικτύωσης ακόμη και από άτομα που γνωρίζετε, εκτός αν περιμένατε το μήνυμα.</p>
      <p>– Μειώστε το ποσό των χρημάτων που έχετε στην τράπεζα και τους ηλεκτρονικούς λογαριασμούς σας ή χρησιμοποιήστε μια προπληρωμένη κάρτα για ηλεκτρονικές πληρωμές.</p>
      <p>– Περιορίστε τον αριθμό των συναλλαγών σας στην τραπεζική σας κάρτα.</p>
      <p>– Ενεργοποιήστε και πάντα χρησιμοποιείτε τον έλεγχο ταυτότητας δύο παραγόντων (που επαληθεύονται από τη Visa, τη MasterCard κτλ.).</p>
      <h3>Δείτε εδώ: <a href="https://www.neolaia.gr/2019/11/28/black-friday-2019-katastimata-i-teliki-lista/">Black Friday 2019 καταστήματα: Η τελική ΛΙΣΤΑ – Ρεκόρ συμμετοχών φέτος!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/29/black-friday-2019-factory-outler-eponima-rouha-80-ekptoseis/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/29/black-friday-2019-media-markt-apisteftes-ekptoseis/"/>
        <a href="https://neolaia.gr/2019/11/29/black-friday-ptosis-timwn-stis-sindromes-tis-pomida-kai-ta-tweets-gia-tin-imera-mas-exoun-trelanei/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/29/klisti-i-posidonos-sto-kabouri/"/>
        <a href="https://neolaia.gr/2019/11/29/black-friday-2019-media-markt-to-iphone-7-plus-prosfora/"/>
      </related>
    </article>
  </body>
</html>