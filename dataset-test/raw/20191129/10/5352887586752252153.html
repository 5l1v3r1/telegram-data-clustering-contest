<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/lietuves-vzesniauskaites-mylimasis-milijardierius-ipainiotas-i-skandala-su-buvusia-zmona-1753670/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T10:19:00+00:00"/>
    <meta property="og:title" content="Lietuvės Vžesniauskaitės mylimasis milijardierius įpainiotas į skandalą su buvusia žmona"/>
    <meta property="og:description" content="Reklama"/>
  </head>
  <body>
    <article>
      <h1>Lietuvės Vžesniauskaitės mylimasis milijardierius įpainiotas į skandalą su buvusia žmona</h1>
      <address><time datetime="2019-11-29T10:19:00+00:00">29 Nov 2019, 10:19</time> by <a rel="author">tv3</a></address>
      <p>Reklama</p>
      <p>
        <b>Jau kurį laiką lietuvė Modesta Vžesniauskaitė džiaugiasi santykiais su mylimuoju milijardieriumi Johnu Caudwellu.</b>
      </p>
      <p>Vis dėlto visai neseniai užsienio žiniasklaidoje pasirodė skandalas, į kurį įpainiotas ne tik milijardierius, bet ir buvusi jo žmona, Claire Caudwell.</p>
      <p>Pasirodo, kad Claire ir Johnas santuokoje gyveno net 15 metų, tačiau 2014-aisiais pora nusprendė pasukti skirtingais keliais. Tiesa, pora kartu augina sūnų ir palaiko artimus santykius, todėl praėjusį mėnesį J. Caudwellas buvusią žmoną pakvietė apžiūrėti jo naujųjų namų. Šiuos galima rasti prabangiame Londono Mayfair rajone. Teigiama, kad rūmų kaina – net 293 mln. eurų, o viduje netgi teka specialus upelis su žuvytėmis.</p>
      <p>Tiesa, ture lankėsi tik Claire – jos mylimojo, verslininko Scotto O’Brieno kartu su ja nebuvo. Šis, anot užsienio žiniasklaidos, nusprendė C. Caudwell palaukti gretimame kaljanų bare, o šiai išėjus, apkaltino ją tuo, jog ši ignoravo jo skambučius. Negana to, jis pridėjo ir kitą kaltinimą – verslininkas buvo įsitikinęs, kad Claire permiegojo su savo buvusiu vyru.</p>
      <p>Moteris nenorėjo taikstytis su tokiais kaltinimais, todėl S. O’Brienui pasakė, jog jų santykiai turi baigtis. „Scottas su tuo nesutinka. Kai jie ėmė susitikinėti prieš metus, su Claire darėsi vis sunkiau susisiekti, nes jis dažnai atsakinėdavo į jos skambučius. Claire ne kartą bandė jį pamokyti, tačiau yra pernelyg maloni“, – teigė šaltiniai.</p>
      <p>Įdomu tai, kad Claire ir Johnas iš tiesų palaikino itin gražius santykius. Pavyzdžiui, kai gegužę moteriai suėjo 50 metų, J. Caudwellas iškėlė jai įspūdingą pokylį. Renginyje Claire pasirodė su minėtu, dar tuometiniu vaikinu Scottu, o pats Johnas atvyko su Modesta.</p>
      <p>Reklama</p>
      <p>Naujienų portalas tv3.lt primena, kad Modesta ir Johnas draugauja jau 3 metus.</p>
      <p>„Labiausiai abejojau dėl metų skirtumo ir skiriančio atstumo. Buvau tokia pasimetusi, galvojau: kas man čia darosi, kas man blogai, kad žiūriu į tokį vyresnį žmogų. Bet jis mane traukė kaip magnetas. Prisimenu kaip mano verslo partnerė man sakė: „Tik neįsimylėk, Modesta, tik neįsimylėk“. O aš sakiau – ne, ne, ne, tikrai neįsimylėsiu, bet man gera. Jis man siūlydavo susitikti, kai atvažiuodavo verslo reikalais į Antibus, o aš jausdavausi kaip energijos prisiurbta, švytinti laukdavau to susitikimo“, - dar anksčiau vienoje gyvenimo būdo laidoje buvo prisipažinusi olimpietė dviratininkė M. Vžesniauskaitė.</p>
      <p>Iš Panevėžio kilusi moteris puikiai pažįstama dviračių sporto gerbėjams. Žinoma dviratininkė yra Lietuvai atstovavusi Pekino olimpinėse žaidynėse. Kurį laiką apie Modestą nieko nebuvo girdėti, išskyrus tai, kad moteris ištekėjo už septyneriais metais vyresnio italų dviratininko Corrado Salemi, apsigyveno Monake ir susilaukė sūnaus.</p>
      <p>Tačiau vėliau Lietuvos ir Didžiosios Britanijos spauda vėl ėmė apie ją rašyti. Žinoma dviratininkė iš Lietuvos, dvigubai vyresnio garsaus verslininko milijardieriaus ir filantropo J. Caudwello mylimoji – skelbė spauda. Pora kartu pasirodė viename labdaros renginyje, ir iškart sulaukė didžiulio susidomėjimo, ypač dėl įspūdingo žiedo, puošusio Modestos ranką. Buvo netgi spėliojama, kad sportininkė iš Lietuvos susižadėjo.</p>
      <figure>
        <img src="https://www.ve.lt/uploads/img/0022_logotipai_po_str/tv360_16.png"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/visuomene/zmones/viena-turtingiausiu-lietuviu---britu-milijardieriaus-suzadetine-modesta-vzesniauskaite-1752388/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/sociumas/labdaros-renginys-monake-su-lietuviskais-akcentais-1496537/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>