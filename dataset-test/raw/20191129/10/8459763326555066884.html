<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170110/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-29T10:33:14+00:00"/>
    <meta property="og:title" content="حضور ۸ داور جهانی در پیچینگ پنل جشنواره «سینماحقیقت»"/>
    <meta property="og:description" content="هشت داور جهانی، ۱۸ طرح مقدماتی ارائه شده به سیزدهمین دوره جشنواره بین‌المللی «سینماحقیقت» را داوری خواهند کرد."/>
  </head>
  <body>
    <article>
      <h1>حضور ۸ داور جهانی در پیچینگ پنل جشنواره «سینماحقیقت»</h1>
      <h2>هشت داور جهانی، ۱۸ طرح مقدماتی ارائه شده به سیزدهمین دوره جشنواره بین‌المللی «سینماحقیقت» را داوری خواهند کرد.</h2>
      <address>
        <time datetime="2019-11-29T10:33:14+00:00">29 Nov 2019, 10:33</time>
      </address>
      <p>به گزارش <b>ستاره ها </b>و به نقل از مهر، مرکز گسترش سینمای مستند و تجربی به دنبال برگزاری چند دوره کارگاه‌های بین‌المللی در قالب پیچینگ و جذب سرمایه، همزمان با برپایی سیزدهمین جشنواره «سینماحقیقت» قصد دارد از طرح‌های تولیدی مستند با ویژگی‌های خلاقانه، اقتصادی، دارای لحظه‌های ناب و با قابلیت حضور در عرصه بین‌المللی حمایت کند.<br/>در همین ارتباط، ۸ داور جهانی در مقام تهیه‌کننده، مدیر موسسات تولید فیلم مستند، مسئول بازاریابی و... به تهران سفر خواهند کرد تا مستندسازان منتخب در حضور آنان، اقدام به ارائه‌ طرح خود کنند. این ۸ داور عبارتند از اووه ینسن، برام کرولس، پیتر گوتشالک، جنیفر دشان، کریستیان فالش، کنیچی ایمامورا، گونی هیونگ، لارس سف اشتروم<br/>سیزدهمین دوره جشنواره بین‌المللی فیلم مستند ایران «سینماحقیقت» طی روزهای ۱۸ تا ۲۵ آذرماه ۱۳۹۸ به دبیری محمد حمیدی‌مقدم در پردیس سینمایی چارسو تهران برگزار می شود.</p>
    </article>
  </body>
</html>