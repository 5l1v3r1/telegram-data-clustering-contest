<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/aksenerden-alevilere-yonelik-tehdidine-tepki-iktidarin-nefret-soyleminin-sonucu-1398612"/>
    <meta property="og:site_name" content="Karar.com"/>
    <meta property="article:published_time" content="2019-11-29T10:17:00+00:00"/>
    <meta property="og:title" content="Akşener'den Alevilere yönelik tehdidine tepki: İktidarın nefret söyleminin sonucu"/>
    <meta property="og:description" content="İzmir'de bir vatandaşın evine 'Defol Alevi' yazılmasına bir tepki de İYİ Parti lideri Akşener'den geldi. Twitter'da paylaşım yapan Akşener"/>
  </head>
  <body>
    <article>
      <h1>Akşener'den Alevilere yönelik tehdidine tepki: İktidarın nefret söyleminin sonucu</h1>
      <address>
        <time datetime="2019-11-29T10:17:00+00:00">29 Nov 2019, 10:17</time>
      </address>
      <p>
        <b>İzmir'de bir vatandaşın evine 'Defol Alevi' yazılmasına bir tepki de İYİ Parti lideri Akşener'den geldi. Twitter'da paylaşım yapan Akşener "İzmir'de Alevi vatandaşlarımıza yönelik çirkinliği şiddetle kınıyorum. İktidarın nefret söyleminin ülkeyi getirdiği nokta işte bu" ifadelerini kullandı.</b>
      </p>
      <p>İzmir'de bir vatandaşın evine 'Defol Alevi' yazılmasına bir tepki de İYİ Parti Genel Başkanı Meral Akşener'den geldi.</p>
      <p>Konuya ilişkin Twitter'dan  paylaşım yapan Akşener "İzmir'de Alevi vatandaşlarımıza yönelik çirkinliği şiddetle kınıyorum. İktidarın nefret söyleminin ülkeyi getirdiği nokta işte bu. Yarattığınız toplumsal tahribatın sonucu işte bu. Ayıptır, ayıp" ifadelerini kullandı.</p>
      <p>
        <b>NE OLMUŞTU?</b>
      </p>
      <p>İzmir'in Gaziemir ilçesine bağlı Yeşil Mahallesi'nde oturan Alevi ailenin evinin duvarına 'Defol Alevi' yazılarak çarpı işareti konulmuştu. Kimliği belirsiz kişilerce yapılan yazılamayı fark eden aile, karakola giderek şikayette bulunmuştu.</p>
      <p>Olayın sosyal medyada da yankılanması üzerine İzmir Valisi Erol Ayyıldız açıklama yapmıştı. Vali Ayyıldız, söz konusu mahallede Alevi vatandaşların yaşadığının öğrenildiğini belirterek "Emniyetimizin yaptığı çalışmada yazının herhangi bir mezhepsel bir durum sebebiyle olmadığı, kavga nedeniyle asayiş olayına dayandığı değerlendirilmektedir. Konuyla ilgili idari ve adli tahkikat devam etmektedir" ifadelerini kullanmıştı.</p>
      <related>
        <a href="https://www.karar.com/yazarlar/akif-beki/hepimiz-aleviyiz-demek-neye-yarar-12065"/>
      </related>
      <related>
        <a href="https://www.karar.com/yazarlar/hakan-albayrak/nifak-12063"/>
      </related>
      <related>
        <a href="https://www.karar.com/guncel-haberler/bakan-soylu-kendi-evime-atilsaydi-ancak-bu-kadar-uzulurdum-1398368"/>
      </related>
      <related>
        <a href="https://www.karar.com/guncel-haberler/cumhurbaskani-erdogan-6-din-surasinda-konustu-1397868"/>
      </related>
    </article>
  </body>
</html>