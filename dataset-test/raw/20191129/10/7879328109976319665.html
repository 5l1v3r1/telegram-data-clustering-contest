<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/sara/3986062690641168010/%D8%A7%DB%8C%D9%86-%D9%88%DB%8C%D8%AA%D8%A7%D9%85%DB%8C%D9%86%E2%80%8C%D9%87%D8%A7-%D9%85%D8%A7%D9%86%D8%B9-%DA%86%D8%A7%D9%82-%D8%B4%D8%AF%D9%86-%D9%85%DB%8C-%D8%B4%D9%88%D9%86%D8%AF"/>
    <meta property="og:site_name" content="Jamejam Online"/>
    <meta property="article:published_time" content="2019-11-29T10:43:00+00:00"/>
    <meta property="og:title" content="این ویتامین‌ها مانع چاق شدن می شوند"/>
    <meta property="og:description" content="برخی ویتامین‌ها برای پیشگیری از پرخوری و کاهش اشتها بسیار موثرند."/>
  </head>
  <body>
    <article>
      <h1>این ویتامین‌ها مانع چاق شدن می شوند</h1>
      <address>
        <time datetime="2019-11-29T10:43:00+00:00">29 Nov 2019, 10:43</time>
      </address>
      <pre> برخی ویتامین‌ها برای پیشگیری از پرخوری و کاهش اشتها بسیار موثرند. </pre>
      <p>به گزارش <a href="http://jamejamonline.ir/">جام جم آنلاین</a> از باشگاه خبرنگاران جوان، رایج ترین ویتامین‌هایی که کاهش مصرف آن‌ها منجر به افزایش اشتها و پرخوری شما می‌شود، معرفی شده اند:</p>
      <p><b>امگا۳:</b> کمبود این اسید چرب ضروری باعث هوس پنیر می‌شود. نوع EPA و DHA امگا ۳ که بهترین نوع محسوب می‌شوند، برای مقابله با هوس پنیر مناسب هستند. امگا ۳در ماهی‌های روغنی مانند سالمون، ساردین و کنسرو تن ماهی وجود دارد. تخم مرغ، گردو، و دانه‌های کتان نیز حاوی مقادیر زیادی امگا ۳ هستند.</p>
      <p><b>روی:</b> سطح این ماده معدنی در افراد مسن و افرادی که دچار استرس هستند، پایین است. کمبود روی نقش مهمی در هوس خوردن ندارد؛ اما روی حس چشایی تاثیر می‌گذارد و باعث می‌شود شکر و نمک بیشتری در غذا‌های خود استفاده کنید. برای تامین این ماده معدنی مواد غذایی همچون جگر، گوشت مرغ، تخم مرغ، لوبیا سبز و مغز میوه بخورید.</p>
      <p><b>ویتامین ب:</b> این ویتامین نقش مهمی در مدیریت استرس و افسردگی ایفا می‌کند. به طور خلاصه مصرف این ویتامین منجر به بهبود خلق و خوی و افزایش احساس خوب خواهد شد. هنگامی که شما به اندازه کافی ویتامین ب دریافت نمی‌کنید، به احتمال زیاد استرس و در نتیجه آن و میل به مصرف تنقلات و پرخوری در شما تقویت می‌شود. لازم است بدانید ویتامین ب در زرده تخم مرغ، سیب زمینی، آووکادو، گوشت، سبزیجات تیره رنگ و ماهی قزل آلا به وفور وجود دارد.</p>
      <p><b>منیزیم:</b> کمبود منیزیم، منجر به تقویت میل به خوردن شکلات می‌شود. توجه داشته باشید که مصرف قند و افزایش استرس می‌تواند سطح منیزیم بدن را کاهش دهد. سیب زمینی، دانه ها، لبنیات، کلم بروکلی و ... منابع بزرگ منیزیم هستند.</p>
      <p><b>کلسیم:</b> کمبود کلسیم معمولا باعث میل به مصرف شکل و نمک می‌شود. به غیر از لبنیات، می‌توانید کلسیم را از راه مصرف کلم، ماهی آزاد، ماهی ساردین، دانه چیا و کنجد به دست بیاورید.</p>
      <p><b>آهن:</b> در بین زنان بخصوص قبل از یائسگی شایع است. همچنین گیاه خواران نیز در معرض این کمبود هستند. کمبود آهن، میل زیاد به خوردن گوشت را افزایش می‌دهد. با خوردن گوشت، ماکیان و ماهی، مقادیر قابل توجهی از آهن مورد نیاز بدن تامین می‌شود. منابع گیاهی آهن، جذب خوبی در بدن ندارند، اما اگر می‌خواهید از آن‌ها استفاده کنید بهتر است میوه‌های خشک، تخم کدو، حبوبات و غذا‌های غنی شده را وارد رژیم غذایی تان نمایید. بهتر است همراه آهن، حتما ویتامین ث مصرف کنید تا جذب آن سریعتر و بهتر باشد.</p>
    </article>
  </body>
</html>