<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/mustafa-otnosheniyata-sashch-blgariya-sa-na-sledvashcho-nivo-407860.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T10:40:00+00:00"/>
    <meta property="og:title" content="Отношенията САЩ-България са на следващо ниво"/>
    <meta property="og:description" content="Американският посланик говори пред Атлантическия клуб в София след срещата Борисов-Тръмп"/>
  </head>
  <body>
    <article>
      <h1>Отношенията САЩ-България са на следващо ниво</h1>
      <address>
        <time datetime="2019-11-29T10:40:00+00:00">29 Nov 2019, 10:40</time>
      </address>
      <p>"Заради българския народ съм оптимист за бъдещето на България и отношенията между нашите две страни”. Това заяви американският посланик Херо Мустафа, която изнесе публична лекция пред Атлантическия клуб в София. Лекцията е на тема "Американско-българските отношения: Следващите 30 години".</p>
      <p>В изказването си Херо Мустафа се съсредоточи върху потенциала за развитието на американско-българските отношения. По думите й отношенията между САЩ и България са минали на следващо ниво след срещата между президента Доналд Тръмп и премиера Бойко Борисов.</p>
      <p>Освен това стана ясно, че САЩ ще продължат да подкрепят усилията на България в модернизацията на армията, както и в желанието й за енергийна диверсификация.</p>
      <p>Публичната лекция продължава тридесетилетната традиция новите посланици на САЩ в България да започват своя мандат с публично изказване пред Атлантическия клуб, се посочва в съобщението на Атлантическия клуб.</p>
      <p> </p>
    </article>
  </body>
</html>