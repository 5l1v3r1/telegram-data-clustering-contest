<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/vomva-theodorikakoy-choris-chrimata-o-filodimos/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-29T10:50:29+00:00"/>
    <meta property="og:title" content="“Βόμβα” Θεοδωρικάκου: «Χωρίς χρήματα ο “ΦιλόΔημος”»"/>
    <meta property="og:description" content="Ότι για το πρόγραμμα «ΦιλόΔημος» δεν υπάρχει διαθέσιμη χρηματοδότηση, ανακοίνωσε ο Υπουργός Εσωτερικών, Τ. Θεοδωρικάκος, μιλώντας, σήμερα, στην"/>
  </head>
  <body>
    <article>
      <h1>“Βόμβα” Θεοδωρικάκου: «Χωρίς χρήματα ο “ΦιλόΔημος”»</h1>
      <address><time datetime="2019-11-29T10:50:29+00:00">29 Nov 2019, 10:50</time> by <a rel="author">ΣΥΝΕΙΔΗΣΗ</a></address>
      <p>Ότι για το πρόγραμμα «<b>ΦιλόΔημος</b>» δεν υπάρχει διαθέσιμη χρηματοδότηση, ανακοίνωσε ο <b>Υπουργός Εσωτερικών, Τ. Θεοδωρικάκος,</b> μιλώντας, σήμερα, στην εκλογοαπολογιστική συνέλευση της ΚΕΔΕ.</p>
      <p>«Για να μη χαθούν τα έργα και να μη καταρρεύσει η Αυτοδιοίκηση» – όπως χαρακτηριστικά τόνισε – ο υπουργός Εσωτερικών ανακοίνωσε ότι πολλά από τα συγκεκριμένα έργα που έχουν εγκριθεί θα μεταφερθούν στα ΠΕΠ και σε τομεακά προγράμματα του <b>ΕΣΠΑ</b> και τα υπόλοιπα στο νέο αναπτυξιακό πρόγραμμα που επεξεργάζεται το ΥΠΕΣ και θα λειτουργήσει από το 2020 έως το 2023.</p>
      <p>Ο κ. <b>Θεοδωρικάκος</b> βρίσκεται ήδη σε προχωρημένες συζητήσεις με την<b> Ευρωπαϊκή Τράπεζα Επενδύσεων</b> για τη σύναψη συμβάσεως που θα εξασφαλίζει τη χρηματοδότηση αναπτυξιακών έργων στους ΟΤΑ, σύμφωνα με το Υπουργείο.</p>
      <p>
        <i>
          <b>
            <u>ΕΝΗΜΕΡΩΤΙΚΟ ΣΗΜΕΙΩΜΑ ΤΟΥ ΥΠ.ΕΣ.</u>
          </b>
        </i>
      </p>
      <p>
        <i>
          <b>Η αλήθεια για τον ΦΙΛΟΔΗΜΟ</b>
        </i>
      </p>
      <p>Στις 11 Νοεμβρίου του 2013 συνήφθη δανεική σύμβαση μεταξύ της<b> Ευρωπαϊκής Τράπεζας Επενδύσεων και του Ταμείου Παρακαταθηκών και Δανείων.</b> Το ποσό του δανείου που προορίζετο για έργα στους δήμους ήταν 200 εκατ. ευρώ. Έως τον Απρίλιο του 2018 απορροφήθηκαν λιγότερα από 10 εκατ. ευρώ. (γύρω στα 7 με 8)</p>
      <p>Στις 6 Ιουνίου 2017, η Ευρωπαϊκή Τράπεζα Επενδύσεων με το<b> Ταμείο Παρακαταθηκών και Δανείων</b> τροποποιούν την αρχική δανειακή σύμβαση στα 134 εκατ. ευρώ, από 200 που ήταν αρχικώς.</p>
      <p>Η λήξη των έργων, ρητά και κατηγορηματικά, προβλέπεται για τις 31/12/19.</p>
      <p>Στις 22 Δεκεμβρίου 2017 ο τότε υπουργός κ. Σκουρλέτης νομοθετεί τον ΦΙΛΟΔΗΜΟ με τον νόμο 4509/17 (άρθρα 69 και 70).</p>
      <p>Στις 24 Απριλίου του 2018 δημοσιεύεται σε ΦΕΚ η ΚΥΑ (13022) η οποία αναφέρει ότι το ύψος του ΦΙΛΟΔΗΜΟΥ είναι 2 δις ευρώ (!!!)</p>
      <p>Μέχρι σήμερα έχουν υπογραφεί δανειακές συμβάσεις και έχουν δημοπρατηθεί 21 έργα, ύψους 30 εκατ. ευρώ.</p>
      <p>Έχουν γίνει δημοπρατήσεις ύψους 450 εκατ. ευρώ. που αντιστοιχούν σε 170 έργα. Ενώ οι εντάξεις έργων που είχε κάνει η προηγούμενη κυβέρνηση αφορούν σε ποσό 1,235 δις ευρώ  που αντιστοιχούν σε 502 έργα γεγονός που δείχνει μία πολύ μεγάλη αναντιστοιχία ανάμεσα στις εντάξεις του προγράμματος και τους διαθέσιμους πόρους της εν ισχύ δανειακής σύμβασης της ΕΤΕΠ.</p>
      <p>Και οι εντάξεις αναφέρουν ότι τα χρήματα θα καλυφθούν από την ΕΤΕΠ κατά 75% και 25% από το ΤΠΔ.</p>
      <p>epoli.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/fyteies-dikografia-airetoys-stelechi-tis-lae-alloys-tin-kinitopoiisi-ta-vioreysta/"/>
        <a href="http://sinidisi.gr/o-g-papanastasioy-tin-eklogi-d-s-tis-kede-dilono-paron-se-kalesma-tis-topikis-aytodioikisis-foto/"/>
        <a href="http://sinidisi.gr/dimos-xiromeroy-tis-dimotikes-ekloges-archise-kataigida-diatagon-pliromis-proforikes-ergasies-promitheies/"/>
        <a href="http://sinidisi.gr/zimies-ekthesiako-kentro-tis-artas-mpoyrini-apisteytes-eikones/"/>
        <a href="http://sinidisi.gr/nea-pliromi-sta-fotovoltaika-paragogi-aygoystoy/"/>
        <a href="http://sinidisi.gr/mani-sovaro-metadidomeno-nosima-diagnostike-o-iereas-poy-katigoreitai-ton-viasmo-tis-12chronis-video/"/>
      </related>
    </article>
  </body>
</html>