<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014688/%D8%AA%D9%88%D8%B5%DB%8C%D9%87-%D8%A2%DB%8C%D8%AA-%D8%A7%D9%84%D9%84%D9%87-%D8%B3%DB%8C%D8%B3%D8%AA%D8%A7%D9%86%DB%8C-%D8%A8%D9%87-%D9%85%D8%B9%D8%AA%D8%B1%D8%B6%D8%A7%D9%86-%D8%B9%D8%B1%D8%A7%D9%82%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T10:09:52+00:00"/>
    <meta property="og:title" content="توصیه آیت‌الله سیستانی به معترضان عراقی"/>
    <meta property="og:description" content="آیت الله سیستانی از تظاهرات کنندگان مسالمت آمیز خواست تا صفوف خود را جدا و مشخص کرده و خرابکاران را طرد کنند.‎"/>
  </head>
  <body>
    <article>
      <h1>توصیه آیت‌الله سیستانی به معترضان عراقی</h1>
      <address>
        <time datetime="2019-11-29T10:09:52+00:00">29 Nov 2019, 10:09</time>
      </address>
      <p>
        <i>آیت الله سیستانی از تظاهرات کنندگان مسالمت آمیز خواست تا صفوف خود را جدا و مشخص کرده و خرابکاران را طرد کنند.‎</i>
      </p>
      <p>به گزارش مشرق، آیت الله علی سیستانی مرجع عالی دینی عراق در خصوص تحولات اخیر در دو استان نجف و ذی قار بیانیه‌ای صادر کرد. در این بیانیه که توسط نماینده ایشان ، سید احمد الصافی در خطبه‌های دوم نماز جمعه نجف اشرف قرائت شد بر محورهای زیر تاکید شد.</p>
      <blockquote>
        <b>بیشتر بخوانید<br/></b>
        <b>
          <a href="https://www.mashreghnews.ir/news/1014675/%D8%AA%D8%AD%D8%B1%DA%A9%D8%A7%D8%AA-%D8%AE%D8%B5%D9%85%D8%A7%D9%86%D9%87-%D8%AF%D8%B1-%D9%86%D8%AC%D9%81-%D9%81%D8%AA%D9%86%D9%87-%D8%AC%D8%AF%DB%8C%D8%AF-%D9%86%D9%81%D9%88%D8%B0%DB%8C-%D9%87%D8%A7-%D8%AF%D8%B1-%D8%B9%D8%B1%D8%A7%D9%82">تحرکات خصمانه در «نجف»؛ فتنه جدید نفوذی‌ها در عراق</a>
        </b>
      </blockquote>
      <p>بر اساس گزارش رسانه‌های عراق، آیت‌الله سیستانی در این بیانیه با اشاره به حوادث اخیر در دو استان نجف و ذی قار از تظاهرات کنندگان مسالمت آمیز خواست تا صفوف خود را از خرابکاران جدا و آنها را طرد کنند.‎ وی همچنین بر مجاز نبودن حمله به تظاهرات کنندگان مسالمت‌جو تاکید کرد.</p>
      <p>‎مرجعیت عالی دینی عراق همچنین از پارلمان خواست تا در گزینه‌هایش درخصوص دولت نشات گرفته از آن بازنگری کند.</p>
      <p>آیت الله سیستانی درباره تلاش برای بازگرداندن کشور به حکومت دیکتاتوری هشدار داد و گفت: دشمنان برای اهداف خباثت آمیز خود در تخریب و سوق دادن کشور به سمت درگیری داخلی نقشه می‌کشند.</p>
      <p>وی افزود: وقت‌کشی هزینه گزافی برای کشور به همراه خواهد داشت و پارلمان باید از خون عراقی حفاظت کند. کار ما نصیحت و راهنمایی است و انتخاب بهترین گزینه در اختیار مردم است.‎</p>
      <p>مرجعیت عالی دینی عراق همچنین از پارلمان خواست تا مجموعه‌ای از قوانین انتخاباتی را برای برگزاری انتخاباتی آزاد تصویب کند.</p>
      <p>منبع: تسنیم</p>
    </article>
  </body>
</html>