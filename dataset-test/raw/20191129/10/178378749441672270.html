<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/rassegna/morto-leccato-cane-batterio.html"/>
    <meta property="og:site_name" content="Today"/>
    <meta property="article:published_time" content="2019-11-29T10:44:00+00:00"/>
    <meta property="og:title" content="Muore dopo essere stato leccato dal suo cane"/>
    <meta property="og:description" content="L'uomo si è preoccupato quando, dopo giorni di quella che gli sembrava una normale influenza, con malessere e fiato corto, ha notato macchie di colore porpora in faccia e sulle gambe: poi la situazione è precipitata. Il caso è riportato da giornali scientifici e Cnn"/>
  </head>
  <body>
    <article>
      <h1>Muore dopo essere stato leccato dal suo cane</h1>
      <h2>L'uomo si è preoccupato quando, dopo giorni di quella che gli sembrava una normale influenza, con malessere e fiato corto, ha notato macchie di colore porpora in faccia e sulle gambe: poi la situazione è precipitata. Il caso è riportato da giornali scientifici e Cnn</h2>
      <address><time datetime="2019-11-29T10:44:00+00:00">29 Nov 2019, 10:44</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/7537969472336/please-stay-away-from-londonbridge-i-just-saw-a-man-with-a-knife-being-shot-in-the-head-b-2.mp4"/>
      </figure>
      <p>Un caso raro. In Germania a Brema <b>un uomo di 63 anni è morto dopo essere stato leccato dal suo cane</b>. L'uomo si è preoccupato quando, dopo giorni di quella che gli sembrava una normale influenza, con malessere e fiato corto, ha notato macchie di colore porpora in faccia e sulle gambe. Quando <b>i dolori muscolari si sono fatti atroci</b>, ha deciso di andare al pronto soccorso.</p>
      <p>L'uomo in precedenza era stato<b> sempre in buona salute </b>e non aveva viaggiato, cosa che ha portato ad escludere un'infezione esotica. Le approfondite analisi svolte in ospedale, dove è stato ricoverato, hanno poi evidenziato solo dopo lunghi giorni come l'uomo avesse contratto il c<i>apnocytophaga canimorsus</i>, un <b>batterio normalmente presente nella bocca di molti animali domestici</b>.</p>
      <h3>Uomo leccato dal cane: morto in ospedale</h3>
      <p>La situazione è precipitata giorno dopo giorno, e dopo due settimane di sofferenze indicibili il cuore dell'uomo<b> ha smesso di battere.</b></p>
      <p>Il caso è stato riportato dallo <i>European Journal of Case Reports in Internal Medicine.</i> Il batterio <i>capnocytophaga canimorsus</i>, normalmente innocuo, è presente nella flora gengivale di <b>cani </b>e gatti. Solo in rari episodi, e solitamente dopo un morso, possono registrarsi dei casi di infezione conclamata, che colpiscono soprattutto individui con problemi al sistema immunitario.Nell'ultimo caso tuttavia l'uomo non era immunodepresso, e non era stato neppure morso dal suo cane, solo <b>leccato</b>.</p>
      <p>Il dottor Stephen Cole della <b>University of Pennsylvania</b> School of Veterinary Medicine ribadisce alla<i> Cnn </i>che si tratta di <b>un caso rarissimo.</b> Negli Stati Uniti lo scorso anno un uomo di mezza età aveva perso gli arti superiori e il naso dopo essere stato <b>attaccato dal medesimo virus</b> in una situazione analoga.</p>
      <p>
        <a href="https://edition.cnn.com/2019/11/25/health/dog-lick-death-germany-scli-intl-grm/index.html">Fonte: CNN.com →</a>
      </p>
    </article>
  </body>
</html>