<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816644"/>
    <meta property="og:site_name" content="Sportal.bg"/>
    <meta property="article:published_time" content="2019-11-29T10:45:00+00:00"/>
    <meta property="og:title" content="Христова премина границата от 1800 точки в колежанското първенство"/>
    <meta property="og:description" content="Борислава Христова и Вашингтон Стейт отстъпиха с 66:89 на Бейлър, допускайки първа загуба за сезона в колежанското първенство. Българската ..."/>
  </head>
  <body>
    <article>
      <h1>Христова премина границата от 1800 точки в колежанското първенство</h1>
      <address><time datetime="2019-11-29T10:45:00+00:00">29 Nov 2019, 10:45</time> by <a rel="author">SPORTAL.BG</a></address>
      <p>Борислава Христова и Вашингтон Стейт отстъпиха с 66:89 на Бейлър, допускайки първа загуба за сезона в колежанското първенство. Българската баскетболистка и съотборничките са с баланс 4-1, докато Бейлър е с шест успеха от шест двубоя. Срещата бе част от турнир, който се провежда на Вирджинските острови, а Христова премина границата от 1800 реализирани точки за университета си.<br/><br/>Борислава вкара 15 точки за 33 минути, като така прекъсна серията си от четири поредни мача с поне 20 вкарани точки. Тя стреля 7/12 за 2 точки, пропусна единствената си стрелба от тройката и успя при 1/2 от наказателната линия. <br/><br/>Статистиката бе допълнена от 2 отнети топки и 1 асистенция. 23-годишната българка е едва втората състезателката в историята на Вашингтон Стейт, която стига до 1800 реализирани точки. Христова, която е №2 в класацията, вече има 1806 точки.</p>
    </article>
  </body>
</html>