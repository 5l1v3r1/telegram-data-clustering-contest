<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/politics/germaniya-shte-pazi-klyuchovi-kompanii-ot-kitaytsite-sas-zveno-za-barzo-reagirane.html"/>
    <meta property="og:site_name" content="Money.bg"/>
    <meta property="article:published_time" content="2019-11-29T10:30:46+00:00"/>
    <meta property="og:title" content="Германия ще пази ключови компании от китайците със звено за бързо реагиране"/>
    <meta property="og:description" content="Икономическият министър представи плана си в петък"/>
  </head>
  <body>
    <article>
      <h1>Германия ще пази ключови компании от китайците със звено за бързо реагиране</h1>
      <address>
        <time datetime="2019-11-29T10:30:46+00:00">29 Nov 2019, 10:30</time>
      </address>
      <p>Германия обмисля създаването на нова правителствена комисия, която ще има властта да взема бързи решения дали да придобива дялове в ключови местни компании, за да ги предпази от чуждестранно придобиване, пише Reuters. Министърът на икономиката Петер Алтмайер представи идеята в петък, като част от нова стратегия за германската индустрия. Предложението бе обсъждано и преди.</p>
      <p>Планът е комисията да може да придобива дялове в ключови компании, които произвеждат технологии, свързани със сигурността на страната.</p>
      <p>Дяловете ще бъдат придобивани от държавната банка за развитие KfW и ще бъдат държани временно. И в момента подобна процедура може да бъде извършена, но според Алтмайер в рамките на сегашното законодателство тя е твърде бавна.</p>
      <p>Германия ще проверява внимателно и всички инвеститори, които не са от някоя от членките на Европейския съюз и които иската да придобият дялове в ключови сектори. Смята се, че ходът е насочен основно към китайски дружества.</p>
    </article>
  </body>
</html>