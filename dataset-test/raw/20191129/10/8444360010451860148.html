<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/panathinaikos-aixmes-tomas-gia-pedoulaki-itan-dyskolo-na-ton-katalaveis/2925979/"/>
    <meta property="og:site_name" content="Newsit.gr"/>
    <meta property="article:published_time" content="2019-11-29T10:34:20+00:00"/>
    <meta property="og:title" content="Παναθηναϊκός: “Αιχμές” Τόμας για Πεδουλάκη! “Ήταν δύσκολο να τον καταλάβεις”"/>
    <meta property="og:description" content="Ο Παναθηναϊκός &quot;πετάει&quot; μετά την αποχώρηση του Αργύρη Πεδουλάκη και ο Ντεσόν Τόμας υποστήριξε ότι υπήρχε πρόβλημα επικοινωνίας με τον Έλληνα τεχνικό, τον οποίο αποκάλεσε πάντως &quot;έξυπνο προπονητή με μεγάλη ιστορία&quot;."/>
  </head>
  <body>
    <article>
      <h1>Παναθηναϊκός: “Αιχμές” Τόμας για Πεδουλάκη! “Ήταν δύσκολο να τον καταλάβεις”</h1>
      <h2>Ο Παναθηναϊκός "πετάει" μετά την αποχώρηση του Αργύρη Πεδουλάκη και ο Ντεσόν Τόμας υποστήριξε ότι υπήρχε πρόβλημα επικοινωνίας με τον Έλληνα τεχνικό, τον οποίο αποκάλεσε πάντως "έξυπνο προπονητή με μεγάλη ιστορία".</h2>
      <address><time datetime="2019-11-29T10:34:20+00:00">29 Nov 2019, 10:34</time> by <a rel="author">Newsit Newsroom</a></address>
      <p>Ο Ντεσόν Τόμας είναι ίσως ο πιο σταθερός παίκτης του Παναθηναϊκού από την αρχή της σεζόν, αλλά η επιστροφή του Ρικ Πιτίνο, ενθουσίασε και τον ίδιο, καθώς ήταν εκείνος που τον “ξεκλείδωσε” την περασμένη χρονιά, αλλάζοντάς του επίπεδο αγωνιστικά.</p>
      <p>Ο Αμερικανός φόργουορντ αποθέωσε τον συμπατριώτη του Hall of Famer μετά τη νίκη της ομάδας του επί της Μπασκόνια, αλλά μίλησε στο Euroleague Greece και για τον Αργύρη Πεδουλάκη, εξηγώντας τι δεν πήγε καλά με τον Έλληνα προπονητή.</p>
      <h3>Οι δηλώσεις του Τόμας</h3>
      <p><b>Για τον Πεδουλάκη:</b> «Ήταν προπονητής των παικτών. Δεν θα πω ότι δεν ταιριάζει. Απλά μερικές φορές ήταν πολύ δύσκολο να τον καταλάβεις. Υπήρχε θέμα επικοινωνίας. Όμως ήταν καλός και έξυπνος προπονητής. Ξέρουμε την μεγάλη ιστορία που έχει εδώ πέρα, γνωρίζουμε τι έχει κάνει για τον Παναθηναϊκό».</p>
      <p><b>Για τον Πιτίνο:</b> «Ο Ρικ ήρθε στον Παναθηναϊκό και με… επανέφερε στη ζωή. Σε όλη μου την καριέρα σκόραρα πολύ. Τώρα είμαι σε μια ομάδα που κάνει πολλές νίκες. Μου έδωσε αυτοπεποίθηση. Μου έδωσε την ευκαιρία να προετοιμαστώ κατάλληλα και πλέον είμαι ο εαυτός μου».</p>
      <p>Πηγή: <a href="http://www.gazzetta.gr/stili/oi-prwtagwnistes/article/1419767/tomas-sti-euroleague-greece-kalos-o-pedoylakis-alla-o-pitino-den-paizetai">Euroleague Greece</a></p>
    </article>
  </body>
</html>