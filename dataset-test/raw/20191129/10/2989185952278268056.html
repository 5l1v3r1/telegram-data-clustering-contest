<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/sport/427870-ibrahimovich-moga-da-poddarjam-nivoto-si-do-50-godini"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T10:36:00+00:00"/>
    <meta property="og:title" content="Ибрахимович: Мога да поддържам нивото си до 50 години"/>
    <meta property="og:description" content="Милано не е вторият ми град, това е вторият ми дом"/>
  </head>
  <body>
    <article>
      <h1>Ибрахимович: Мога да поддържам нивото си до 50 години</h1>
      <address><time datetime="2019-11-29T10:36:00+00:00">29 Nov 2019, 10:36</time> by <a rel="author" href="https://fakti.bg/author/8" target="_blank">Ивайло Борисов</a></address>
      <p>Златан Ибрахимович коментира възможността да се завърне в Милано, където игра за местните Интер и Милан. Както е известно, “росонерите” проявяват интерес към нападателя, който след месец ще стане свободен агент.</p>
      <p>“Милано не е вторият ми град, това е вторият ми дом. Имам чудесни спомени от там. Ако има проект, който да ме стимулира, мога да играя на моето ниво, докато стана на 50 години. Току що приключи периодът ми в Лос Анджелис, беше фантастично. Вече има двама герои на двата свята: аз и Джузепе Гарибалди. Синиша Михайлович? С него често се чуваме. Той ми е приятел, който е изключителна личност и рядко срещан мъж”, заяви 38-годишният Ибрахимович пред “Гадзета дело спорт”.</p>
      <p>Междувременно, от вестника твърдят, че Милан е готов да предложи на шведа <a href="https://www.zaplata.bg/">заплата</a> в размер на 6 млн. евро с договор до края на сезона. Той обаче настоявал възнаграждението му да бъде 9 млн. евро. Двете страни ще се срещнат в близките дни за нови разговори помежду си, допълват от изданието.</p>
    </article>
  </body>
</html>