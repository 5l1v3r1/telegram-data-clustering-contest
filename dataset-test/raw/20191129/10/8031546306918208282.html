<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109887-Tya-im-servira-dopalnitelno-sladoled%252C-te-y-kupiha-nova-kola"/>
    <meta property="og:site_name" content="Канал 3"/>
    <meta property="article:published_time" content="2019-11-29T10:48:00+00:00"/>
    <meta property="og:title" content="Тя им сервира допълнително сладолед, те й купиха нова кола"/>
    <meta property="og:description" content="Момичето ходело пеша по 22 км до работата и обратно"/>
  </head>
  <body>
    <article>
      <h1>Тя им сервира допълнително сладолед, те й купиха нова кола</h1>
      <h2>Момичето ходело пеша по 22 км до работата и обратно</h2>
      <address>
        <time datetime="2019-11-29T10:48:00+00:00">29 Nov 2019, 10:48</time>
      </address>
      <p><b>Двойка клиенти, пожелали анонимност, направиха най-неочакван подарък на скромна сервитьорка в Деня на благодарността, съобщава Си Ен Ен. <br/></b> </p>
      <p>Почти всеки ден Адриана Едуардс, сервитьорка в ресторанта Denny's в Галвестън, щата Тексас, ходи пеша над 4 часа - до работата си и обратно. "Трябва да плащам сметки, трябва за храна", каза тя пред местния тв канал KTRK. Но с нейните пешеходни рейдове вече е свършено - двойка, на която тя сервирала в ресторанта, й купи нова кола броени часове след като се срещнали за пръв път.</p>
      <p> <br/><a href="http://kanal3.bg/news/lifestyle"><i><b>Още любопитни новини ще намерите тук<br/></b></i></a> <br/><b>Благодетелите отишли в ресторанта да закусят, там научили, че Адриана ходи по 22 км - до работата и обратно вкъщи. Сервитьорката, която спестявала за автомобил, почерпила непознатата жена с допълнително сладолед. Но това, което получила в замяна, било още по-сладко, отбелязва Си Ен Ен.<br/></b> </p>
      <p>Двойката тексасци довършили закуската си, тръгнали си от ресторанта, за да се върнат обратно с Нисан Сентра, чиито ключове връчили на Адриана Едуардс. С колата нейното 4-часово ходене ще се свежда до 30-минутно каране.</p>
      <p> <br/><b>Единственото, което двамата благодетели поискали от Адриана, е да предаде добрината нататък. "Още се чувствам сякаш сънувам. На всеки 2 часа гледам през прозореца да видя дали колата още е там", сподели сервитьорката. "Сега, когато видя човек в нужда, вероятно ще искам по-силно да помогна и да направя всичко по възможностите си за това".</b></p>
      <related>
        <h4>Още по темата</h4>
        <a href="http://kanal3.bg/news/world/USA/103538-V-Teksas-razreshiha-pushki-i-pistoleti-i-pred-uchilishtata"/>
      </related>
    </article>
  </body>
</html>