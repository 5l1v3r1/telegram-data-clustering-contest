<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360135"/>
    <meta property="og:site_name" content="СПОРТ - РТРС"/>
    <meta property="article:published_time" content="2019-11-29T10:49:00+00:00"/>
    <meta property="og:title" content="Партизан није помогао себи, али јесте Србији"/>
    <meta property="og:description" content="Србија је претекла Хрватску на листи коефицијената коју објављује УЕФА."/>
  </head>
  <body>
    <article>
      <h1>Партизан није помогао себи, али јесте Србији</h1>
      <address>
        <time datetime="2019-11-29T10:49:00+00:00">29 Nov 2019, 10:49</time>
      </address>
      <p>
        <i>Србија је претекла Хрватску на листи коефицијената коју објављује УЕФА.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1523/152317.jpg"/>
        <figcaption>АЗ Алкмар-Партизан (фото:моззартспорт)</figcaption>
      </figure>
      <p>Поене за српски фудбал је освојио Партизан, који је одиграо неријешено на гостовању АЗ Алкмару у Лиги Европе.</p>
      <p>На руку Србији је ишао пораз загребачког Динама од Аталанте у Лиги шампиона резултатом 2:0, чиме је анулиран неуспјех Црвене звезде у дуелу са Бајерном од 6:0 у истом такмичењу.</p>
      <p>Ти резултати су омогућили Србији да се "попне" на 18. позицију на табели, док је Хрватска сада на 19. мјесту.</p>
      <p>Промјене су се догодиле и у борби за фамозно 15. мјесто на ранг листи, које ће у наредним сезонама донијети повлашћени статус.</p>
      <p>Побједа Селтика над Реном (3:1), односно реми Ренџерса са Фејенордом (2:2) је омогућио Шкотској да стигне на ту позицију, са које је "пао" Кипар, упркос побједи АПОЕЛ над Диделанжом у Лиги Европе од 2:0.</p>
      <p>Испред Србије се на листи сада налази Грчка, чији Олимпијакос је поражен од Тотенхема са 4:2 у Лиги шампиона, а разлика износи 0.300 бодова.</p>
      <p>Шансу да Србији омогући да поправи своју позицију имаће Црвена звезда, која гостује у Пиреју у посљедњем колу групне фазе Лиге шампиона.</p>
    </article>
  </body>
</html>