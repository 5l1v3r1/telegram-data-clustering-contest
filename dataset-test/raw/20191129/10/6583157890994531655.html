<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/elementy-ze-skradzionych-pojazdow-na-terenie-ryckiej-firmy-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-29T10:24:00+00:00"/>
    <meta property="og:title" content="Elementy ze skradzionych pojazdów na terenie ryckiej firmy (zdjęcia)"/>
    <meta property="og:description" content="Policjanci z Ryk weszli na teren jednej z firm oferującej do sprzedaży podzespoły do samochodów. Mundurowi zabezpieczyli ponad 30 elementów pochodzących ze skradzionych pojazdów."/>
  </head>
  <body>
    <article>
      <h1>Elementy ze skradzionych pojazdów na terenie ryckiej firmy (zdjęcia)</h1>
      <address>
        <time datetime="2019-11-29T10:24:00+00:00">29 Nov 2019, 10:24</time>
      </address>
      <p>
        <b>Policjanci z Ryk weszli na teren jednej z firm oferującej do sprzedaży podzespoły do samochodów. Mundurowi zabezpieczyli ponad 30 elementów pochodzących ze skradzionych pojazdów.</b>
      </p>
      <p>Kilka dni temu policjanci z Ryk otrzymali informację, że jedna z firm na terenie miasta oferuje do sprzedaży elementy pochodzące ze skradzionych samochodów. Wczoraj kryminalni z Komendy Wojewódzkiej Policji w Lublinie razem z funkcjonariuszami z ryckiej komendy przeszukali teren firmy.</p>
      <p>W pomieszczeniach magazynowych oraz na placu zostały ujawnione podzespoły z różnych pojazdów. Po weryfikacji numerów elementów danych pojazdów okazało się, że pochodzą one ze skradzionych samochodów na terenie państw Unii Europejskiej. Mundurowi zabezpieczyli ponad 30 podzespołów m.in. silniki, skrzynie biegów i elementy karoserii.</p>
      <p>Jak informują policjanci sprawa jest rozwojowa. Wstępne szacunki mówią, że wartość odzyskanych części oraz elementów samochodowych wynosi około 170 tysięcy złotych. Za handel kradzionymi częściami grozi kara do 5 lat więzienia.</p>
      <figure>
        <img src="https://www.lublin112.pl/wp-content/uploads/2019/11/68-159007.jpg"/>
      </figure>
      <p>(fot. Policja Ryki)</p>
    </article>
  </body>
</html>