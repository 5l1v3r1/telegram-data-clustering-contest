<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/realme-brand-indipendente/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-29T10:39:00+00:00"/>
    <meta property="og:title" content="Realme è pronta a ottenere l'indipendenza da Oppo | MobileLabs"/>
    <meta property="og:description" content="Realme sarebbe quasi pronta a diventare una società totalmente indipendente da Oppo: ecco quali sono i suoi piani per il futuro."/>
  </head>
  <body>
    <article>
      <h1>Realme è pronta a ottenere l'indipendenza da Oppo | MobileLabs</h1>
      <address>
        <time datetime="2019-11-29T10:39:00+00:00">29 Nov 2019, 10:39</time>
      </address>
      <p><b>Realme</b> potrebbe presto diventare una società <b>autonoma</b>. Come già noto, anche se si trova a operare in modo indipendente, il gruppo cinese è strettamente legato a <b>Oppo</b>. Le cose potrebbero però cambiare presto.</p>
      <p>Il produttore, con alle spalle poco meno di due anni di vita, è effettivamente una tra le società di smartphone con una crescita notevole. Il brand ha infatti proposto alcuni smartphone davvero molto <b>interessanti</b>, tra cui <a href="http://www.tomshw.it/smartphone/realme-x2-pro-in-italia/">Realme X2 Pro</a> e il prossimo <a href="http://www.tomshw.it/smartphone/realme-x50-5g-ufficiale/">X50 5G</a>, ad un <b>prezzo</b> più che accessibile. Realme continua comunque ad appoggiarsi a Oppo, utilizzando molte delle sue risorse. Secondo il <i>Chief Commercial Officer</i> della divisione di Taiwan, <b><i>Chung Hsiang-wei</i></b>, la società potrebbe presto raggiungere la completa autonomia, iniziando anche a realizzare un vero e proprio ecosistema.</p>
      <figure>
        <img src="https://www.tomshw.it/images/images/2019/11/realme-x2-pro-62516.768x432.jpg"/>
      </figure>
      <p>Ma non sarà una separazione: Realme ha infatti tenuto a sottolineare che non intende abbandonare completamente Oppo, ma di conquistare una maggiore indipendenza. La società potrebbe aiutare <i>BBK Electronics Corporation</i>, che gestisce già <a href="http://www.tomshw.it/smartphone/oppo-coloros-7-caratteristiche/">Oppo</a>, <a href="http://www.tomshw.it/smartphone/vivo-z5i-annuncio/">Vivo </a>e <a href="http://www.tomshw.it/smartphone/oneplus-a-rischio-i-dati-personali-di-alcuni-utenti/">OnePlus</a>, a coprire una <b>fetta di mercato</b> prima scoperta. Il brand, quindi, non dovrebbe diventare un concorrente di Oppo, dato che trattano fasce di prezzo differenti.</p>
      <p>La società, durante i prossimi mesi, avrebbe intenzione di <b>intensificare</b> ulteriormente la propria proposta, iniziando a produrre <b>dispositivi indossabili</b>, a<b>uricolari Bluetooth</b> e sempre più <b>smartphone 5G</b>.</p>
      <blockquote>Oppo Reno 5G, con 8 GB di RAM e 256 GB di memoria interna, è disponibile all’acquisto su Amazon, con uno sconto speciale. Lo trovate a <a href="https://toms.it/uR6cs">questo indirizzo</a>.</blockquote>
    </article>
  </body>
</html>