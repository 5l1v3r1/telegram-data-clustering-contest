<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221391/obrovska-senzacia-vo-svete-mma-conor-mcgregor-je-spat-toto-bude-jeho-super"/>
    <meta property="og:site_name" content="Športky.sk"/>
    <meta property="article:published_time" content="2019-11-29T10:50:00+00:00"/>
    <meta property="og:title" content="Obrovská senzácia vo svete MMA: Conor McGregor je späť, toto bude jeho súper!"/>
    <meta property="og:description" content="LAS VEGAS - Írsky bojovník miešaných bojových umení (MMA) Conor McGregor sa v návratovom súboji predstaví proti Donaldovi Cerronemu. Zápas UFC je naplánovaný na 18. januára v Las Vegas."/>
  </head>
  <body>
    <article>
      <h1>Obrovská senzácia vo svete MMA: Conor McGregor je späť, toto bude jeho súper!</h1>
      <address>
        <time datetime="2019-11-29T10:50:00+00:00">29 Nov 2019, 10:50</time>
      </address>
      <p>LAS VEGAS - Írsky bojovník miešaných bojových umení (MMA) Conor McGregor sa v návratovom súboji predstaví proti Donaldovi Cerronemu. Zápas UFC je naplánovaný na 18. januára v Las Vegas.</p>
      <p>Tridsaťjedenročný McGregor nestál v oktagóne od prehry s Rusom Chabibom Nurmagomedovom v októbri 2018. Po škandálnom dueli Ír ukončil kariéru. Počas "obdobia nečinnosti" sa príležitostne zviditeľňoval konfliktmi so zákonom.</p>
      <p>V októbri ohlásil návrat do súťažného diania. Zápas s Cerroneom potvrdil aj prezident UFC Dana White: <b><i>"Conor podpísal, Donald je pripravený."</i></b> Informoval o tom web BBC.</p>
      <figure>
        <iframe data-src="https://twitter.com/ESPNStatsInfo/status/1200153530948104192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <footer><b>Zdroj:</b> TASR<br/><b>Foto:</b> TASR/AP/John Locher, File</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/221345/najhorsie-chvile-pre-zapasnika-z-ufc-jeho-dcera-sa-stratila-potvrdila-sa-strasna-predtucha"/>
        <a href="https://sportky.zoznam.sk/c/221239/amaterska-mma-liga-mammal-pritiahla-do-tatier-ufc-zapasnika-z-uzbekistanu"/>
        <a href="https://hashtag.zoznam.sk/video-co-si-hovoril-karlos-s-trenerom-po-porazke-oktagon-pripravil-dokument-v-ktorom-nazries-do-zakulisia-zapasu-storocia/"/>
        <a href="https://sportky.zoznam.sk/c/220629/video-petr-kares-proti-piratovi-v-jedinecnom-suboji-bude-to-najtvrdsi-zapas-za-posledne-roky"/>
      </related>
    </article>
  </body>
</html>