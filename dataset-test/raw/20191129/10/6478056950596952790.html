<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/igdirda-yerel-gazete-sahibi-darp-edildi/"/>
    <meta property="og:site_name" content="Diken"/>
    <meta property="article:published_time" content="2019-11-29T10:49:52+00:00"/>
    <meta property="og:title" content="Iğdır’da yerel gazete sahibi darp edildi"/>
    <meta property="og:description" content="Iğdır'da, yerel gazete sahibi Metin Işık sokak ortasında, eli sopalı bir grubun saldırısına uğradı. Saldırganlardan şikayetçi olan Işık, yazdığı haberler nedeniyle darp edildiğini söyledi."/>
  </head>
  <body>
    <article>
      <h1>Iğdır’da yerel gazete sahibi darp edildi</h1>
      <h2>Iğdır’da, yerel gazete sahibi Metin Işık sokak ortasında, eli sopalı bir grubun saldırısına uğradı. Saldırganlardan şikayetçi olan Işık, yazdığı haberler nedeniyle darp edildiğini söyledi.</h2>
      <address>
        <time datetime="2019-11-29T10:49:52+00:00">29 Nov 2019, 10:49</time>
      </address>
      <p>27 Kasım akşamı yaşanan saldırı iddiaya göre şöyle meydana geldi: Metin Işık, akşam namazını kıldığı camiden çıkıp, bisikletiyle evine gitmek istedi. Ancak yolu, elleri sopalı 15 kişilik bir grup tarafından kesildi. Işık, öldürülesiye dövüldü.</p>
      <p>Reklam</p>
      <p>Saldırganlar kaçarken, yaralanan Işık, kendi imkanlarıyla hastaneye gitti. Tedavisinin ardından da karakola gidip, şikayetçi oldu.</p>
      <p>Saldırganlardan birinin daha önce kendisini tehdit eden Mutluhan K. olduğunu, diğerlerini ise tanımadığı belirten Işık, şunları söyledi. <b>“Camiden eve giderken kalabalık bir grupla karşıma çıkan Mutluhan K., </b>‘Nasılsın ağabey?’<b> deyip silah çekti. Ardından da elindeki sopayla vurdu. Ardından diğerleri de vurmaya başladı. En az 15 kişi vardı. Kafamda, sırtımda ve ayağımda yaralar vardı. Hastaneye gidip tedavi oldum, rapor aldım. Sonra karakola gidip şikâyetçi oldum. Yazdığım haberler birilerini rahatsız ettiği için saldırıya uğradım. Saldırganların kimliği belli. Adalet önünde hesap vermelerini istiyorum.” </b></p>
    </article>
  </body>
</html>