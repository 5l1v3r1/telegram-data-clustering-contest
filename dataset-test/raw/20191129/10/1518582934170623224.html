<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/legge-bilancio-entra-nel-vivo-lapprovazione-al-vaglio-oltre-4-500-emendamenti/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-29T10:49:54+00:00"/>
    <meta property="og:title" content="Legge Bilancio: entra nel vivo l’approvazione. Al vaglio oltre 4.500 emendamenti"/>
    <meta property="og:description" content="Entra nel vivo l’approvazione della Legge di Bilancio. Domani mattina si iniziare a votare gli emendamenti in commissione Finanze mentre la manovra dovrebbe approdare  in Aula a Palazzo Madama. E’ questa la road map tracciata dal governo con i relatori, i rappresentanti dei partiti e i tecnici dei ministeri per organizzare i lavori sulla legge di Bilancio. Ma non sono esclusi ulteriori slittamenti. Anche perché alla Camera il Dl fiscale, che è parte integrante della manovra, ha rallentato la sua corsa. Oltre 4.550 emendamenti da tagliare a 700 Numerosi i temi da definire. A partire da un taglio di netto alla tassa sulla plastica e una riduzione delle “microtasse” di circa un miliardo. Il rinvio a luglio della lotteria degli scontrini. Lo stop alle multe per i commercianti che non aderiscano. Ma non è detto che il rush del fine settimana riesca a sciogliere tutti i nodi.  E che il testo arrivi al Senato lunedì prossimo. Sono infatti oltre 4.500 emendamenti presentati dai partiti alla V commissione del Senato.…"/>
  </head>
  <body>
    <article>
      <h1>Legge Bilancio: entra nel vivo l’approvazione. Al vaglio oltre 4.500 emendamenti</h1>
      <address><time datetime="2019-11-29T10:49:54+00:00">29 Nov 2019, 10:49</time> by <a rel="author">Mariangela Tessa</a></address>
      <p>Entra nel vivo l’approvazione della <b>Legge di Bilancio</b>. Domani mattina si iniziare a votare gli emendamenti in commissione Finanze mentre la manovra dovrebbe approdare  in Aula a Palazzo Madama. E’ questa la road map tracciata dal governo con i relatori, i rappresentanti dei partiti e i tecnici dei ministeri per organizzare i lavori sulla legge di Bilancio.<br/>Ma non sono esclusi ulteriori slittamenti. Anche perché alla Camera il Dl fiscale, che è parte integrante della manovra, ha rallentato la sua corsa.</p>
      <h3>Oltre 4.550 emendamenti da tagliare a 700</h3>
      <p>Numerosi i temi da definire. A partire da un <b>taglio di netto alla tassa sulla plastica</b> e una riduzione delle “microtasse” di circa un miliardo. Il rinvio a luglio della lotteria degli scontrini. Lo stop alle multe per i commercianti che non aderiscano.</p>
      <p>Ma non è detto che il rush del fine settimana riesca a sciogliere tutti i nodi.  E che il testo arrivi al Senato lunedì prossimo. Sono infatti oltre <b>4.500 emendamenti presentati dai partiti alla V commissione del Senato.</b></p>
      <p>Come ricorda il Sole 24 Ore,</p>
      <blockquote>“La prima scrematura scatterà per effetto della tagliola delle inammissibilità, con cui saranno eliminati i ritocchi non compatibili con il disegno di legge di Bilancio. Toccherà poi agli stessi partiti indicare, come di consueto, i cosiddetti “emendamenti segnalati”, ovvero quelli considerati realmente strategici e irrinunciabili.<br/>Dopo gli ultimi contatti fra maggioranza e opposizione rimarranno sul tavolo della Commissione<b> non più di 700 correttivi</b> sui quali si giocherà a Palazzo Madama la vera partita sulla manovra, insieme agli emendamenti che arriveranno da Governo e relatori”.</blockquote>
      <p>Leader nella classifica delle proposte di modifica depositate in commissione Bilancio a Palazzo Madama è <b>Forza Italia con 1.105 ritocchi,</b> seguita dal<b> Pd con 921,</b> <b>Lega </b>con 905, <b>Fratelli d’Italia</b> (523), <b>gruppo Misto</b> (242),<b> Italia Viva</b> (240) e <b>gruppo per le Autonomie</b> (179).</p>
    </article>
  </body>
</html>