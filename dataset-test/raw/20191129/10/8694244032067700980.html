<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/269011/un-copil-de-trei-ani-din-suceava-a-ajuns-la-spital-dupa-ce-masina-in-care-se-afla-a-fost-tamponata-de-un-alt-vehicul-patruns-neregulamentar-in-intersectie"/>
    <meta property="og:site_name" content="NewsBucovina"/>
    <meta property="article:published_time" content="2019-11-29T10:42:12+00:00"/>
    <meta property="og:title" content="Un copil de trei ani din Suceava a ajuns la spital după ce mașina în care se afla a fost tamponată de un alt vehicul, pătruns neregulamentar în intersecție"/>
    <meta property="og:description" content="Un accident rutier în urma căruia a fost rănit un copil a avut loc joi dimineața, în comuna Șcheia. Impactul s-a produs după ce un bărbat de 30 de ani din municipiul Suceava, nu a respectat semnificația indicatorului „STOP” amplasat la intersecția str. Dealul Crucii cu str. Dealul Vechi din comuna Șcheia. Prin urmare, acesta …"/>
  </head>
  <body>
    <article>
      <h1>Un copil de trei ani din Suceava a ajuns la spital după ce mașina în care se afla a fost tamponată de un alt vehicul, pătruns neregulamentar în intersecție</h1>
      <address>
        <time datetime="2019-11-29T10:42:12+00:00">29 Nov 2019, 10:42</time>
      </address>
      <p>Un accident rutier în urma căruia a fost rănit un copil a avut loc joi dimineața, în comuna Șcheia.</p>
      <p>Impactul s-a produs după ce un bărbat de 30 de ani din municipiul Suceava, nu a respectat semnificația indicatorului „STOP” amplasat la intersecția str. Dealul Crucii cu str. Dealul Vechi din comuna Șcheia.</p>
      <figure>
        <img src="https://www.newsbucovina.ro/wp-content/uploads/2019/09/auto-3734397_1920.jpg"/>
        <figcaption>Imagine ilustrativă</figcaption>
      </figure>
      <p>Prin urmare, acesta a pătruns neregulamentar în intersecție și a intrat în coliziune cu autoturismul condus regulamentar de o femeie de 31 de ani, tot din municipiul Suceava. </p>
      <p>Din accident, a rezultat rănirea ușoară a unui copil de trei ani, pasager în autoturismul condus de femeie, care a fost transportat la spital pentru acordarea de îngrijiri medicale.</p>
      <p>Cei doi conducători auto au fost testați de polițiști cu aparatul etilotest, rezultatele fiind negative, după care, la spital, li s-au recoltat probe biologice în vederea stabilirii alcoolemiei.</p>
      <p>În cauză s-a întocmit dosar penal, ce va fi soluționat procedural.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/269078/un-depozit-de-furaje-din-brodina-si-o-capita-de-fan-din-dolhasca-incendiate-intentionat-in-noaptea-de-sambata-spre-duminica-pompierii-suceveni-au-reusit-sa-opreasca-extinderea-focului"/>
        <a href="https://www.newsbucovina.ro/social/269076/apartament-din-falticeni-incendiat-intentionat-pompierii-au-salvat-un-catel-care-ramasese-in-locuinta-in-flacari"/>
        <a href="https://www.newsbucovina.ro/social/269061/adolescenta-din-campulung-moldovenesc-ranita-grav-dupa-ce-masina-in-care-se-afla-a-ajuns-intr-un-sant"/>
      </related>
    </article>
  </body>
</html>