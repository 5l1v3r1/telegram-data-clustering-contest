<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/yerli-wattozz-t61-atesli-silahlardaki-tepmeyi-onluyor-1287736-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T10:43:00+00:00"/>
    <meta property="og:title" content="Yerli &quot;WATTOZZ T61&quot; ateşli silahlardaki tepmeyi önlüyor"/>
    <meta property="og:description" content="Albayraklar Grup Üst Yöneticisi (CEO) Sertan Ayçiçek, Yerli ve milli WATTOZZ T61 her türlü uzun veya kısa namlulu silahta geri tepme ve şahlanmayı ortadan kaldırıyor. WATTOZZ T61, aynı zamanda mermilerin namlu çıkış hızını ve menzilini artıran ve silahın atış kararlılığını üst düzeye çıkartan bir sistem. dedi."/>
  </head>
  <body>
    <article>
      <h1>Yerli "WATTOZZ T61" ateşli silahlardaki tepmeyi önlüyor</h1>
      <h2>Albayraklar Grup Üst Yöneticisi (CEO) Sertan Ayçiçek, "Yerli ve milli WATTOZZ T61 her türlü uzun veya kısa namlulu silahta geri tepme ve şahlanmayı ortadan kaldırıyor. WATTOZZ T61, aynı zamanda mermilerin namlu çıkış hızını ve menzilini artıran ve silahın atış kararlılığını üst düzeye çıkartan bir sistem." dedi.</h2>
      <address>
        <time datetime="2019-11-29T10:43:00+00:00">29 Nov 2019, 10:43</time>
      </address>
      <p>WATTOZZ T61 ateşli silah modifikasyon sisteminin basın tanıtım  toplantısında konuşan Ayçiçek, sistemin benzerlerinden en büyük farkının barut  iştikakları azaltılmış mermiler ve mühimmatlar kullanarak değil, <a href="http://www.gazetevatan.com/arama/?Keyword=NATO">NATO</a> mermileri  kullanarak başarıya ulaşmış olduğuna dikkati çekti.</p>
      <p>Ayçiçek, "Yerli ve milli WATTOZZ T61 her türlü uzun veya kısa namlulu  silahta geri tepme ve şahlanmayı ortadan kaldırıyor.  WATTOZZ T61, aynı zamanda  mermilerin namlu çıkış hızını ve menzilini <a href="http://www.gazetevatan.com/arama/?Keyword=ART">art</a>ıran ve silahın atış kararlılığını  üst düzeye çıkaran bir sistem.Tüfeklerdeki geri tepme ve şahlanmayı kontrol  altında tutmak tabancalara nazaran çok daha kolay. Çünkü tüfeklerdeki infilak  sizden yaklaşık 1 metre namlu uzunluğunda meydana gelirken, tabancalarda bu  mesafe 12cm'ye kadar inmektedir. T61 tüfeklerde sağladığı başarıyı tabancalarda  da aynı şekilde gösteren dünyadaki ilk ve tek sistemdir." diye konuştu.</p>
      <p>Drone sistemleri konusunda da çalışmalar yaptıklarına değinen Ayçiçek,  şunları söyledi:</p>
      <p>"Ülkeler kendi hayalet drone ordularını kurmaya başladı. Bunlar drone  avcısı denilen sistemlere takılmıyor. İşte bu noktada dronelerin en büyük  sıkıntısı geri tepme ve şahlanma. Dronelerin üzerlerine takılan silahlar büyük  düzenekler gerektiriyor. Bunlar drone'a ağırlık vererek onu hantallaştırıyor. Hem  de drone ile silah sadece sabit olarak drone'nın baktığı yöne hedef alabilmesi  sebebiyle drone'un hareket kabiliyetini kısıtlıyor.</p>
      <p>T61, drone üzerindeki uzun namlulu ve kısa namlulu silaha direk  takıldığı vakit bu stabilizasyon düzeneklerinin hiç birine gerek kalmayacak.  Silahlar drone'nin baktığı yönden bağımsız olarak istenilen yöne art arda ateş  edebilecekler. Mevcut sistemlerde çünkü art arda seri atış yapma imkanı yok. T61  dünya silah sanayisinin geleceğidir."</p>
      <p>T61'in tamamen askeri kuvvetlere göre yapılmış bir sistem olduğuna  vurgu yapan Ayçiçek, "Bunun halka satışı söz konusu olmayacak. Biliyorsunuz biz  yıllardır piyade tüfeğimizi bile yabancı lisans altında üretiyorduk. Şimdi  ülkelere hafif ve ağır silahların yanı sıra lisans satan bir ülke haline geldik.  Tabiki devlet izinleriyle bu silahların dost ülkelere bunların lisans satışı  konusunda görüşmelere açığız." dedi.</p>
      <p>
        <b>"İnsanlara özgüven verdi"</b>
      </p>
      <p>Albayraklar Grup Yönetim Kurulu Başkanı Adnan Albayrak ise  Cumhurbaşkanı Erdoğan'ın yönlendirmesi ile Türkiye'deki savunma sektörünün önemli  bir sıçrama yaptığının aktardı.</p>
      <p>Dünyanın en iyi susturucusunu yaptıklarına inandığını söyleyen  Ayçiçek, Biz bu sistemle silahlardaki şahlanmayı ve tepmeyi önleyen bir sistem  geliştirmiş olduk. Bu sistemin en büyük özelliği budur." ifadelerini kullandı.</p>
      <p>WATTOZZ T61'in Türk mühendisler tarafından geliştirildiğini ve bundan  dolayı çok gururlu olduklarını anlatan Ayçiçek, "Türkiye'de çok yetenekli  insanlar olduğunu biliyorduk zaten. Ancak Cumhurbaşkanımızın önderliğinde son 15  yıldır bu insanlara özgüven geldi. Biz bu ürünün lisans haklarını dost ülkelere  satmayı da düşünüyoruz." diye konuştu.</p>
    </article>
  </body>
</html>