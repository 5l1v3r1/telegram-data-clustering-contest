<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/nachalo/2019-11-29/ofitsialno-arsenal-bi-shuta-na-emeri"/>
    <meta property="og:site_name" content="gol.bg"/>
    <meta property="article:published_time" content="2019-11-29T10:19:18+00:00"/>
    <meta property="og:title" content="ОФИЦИАЛНО: Арсенал би шута на Емери!"/>
    <meta property="og:description" content="Най-лошата серия на тима от 27 години сложи край на престоя на специалиста в Северен Лондон"/>
  </head>
  <body>
    <article>
      <h1>ОФИЦИАЛНО: Арсенал би шута на Емери!</h1>
      <h2>Най-лошата серия на тима от 27 години сложи край на престоя на специалиста в Северен Лондон</h2>
      <address>
        <time datetime="2019-11-29T10:19:18+00:00">29 Nov 2019, 10:19</time>
      </address>
      <p>Очакваното вече е факт! Арсенал уволни Унай Емери след най-лошата серия резултати на тима от 1992-а година насам. </p>
      <p>Снощи лондончани паднаха от Айнтрахт с 1:2 и това бе 7-ият им пореден мач без победа, което накара шефовете на действат. </p>
      <p>Напрежението върху наставника се покачи сериозно и поредното поражение, съчетано с лошото представяне в първенството, доведе до раздялата със специалиста, който още с назначаването си предизвика противоречиви мнения. </p>
      <p><a href="https://www.gol.bg/standings?league=1"><i><b>Вижте класирането във Висшата лига</b></i></a> </p>
      <p>Емери застана начело през лятото на 2018-а след края на ерата Арсен Венгер, но не постигна очакваните резултати. Временно отборът ще бъде воден от Фреди Люнгберг. </p>
      <p>„Ние благодарим на Унай и колегите му за техните усилия и стремежа да върнат клуба към нивото, на което очакваме да бъде. Желаем на Унай и екипа му всичко най-хубаво“ заяви клубният директор Джош Крьонке. </p>
      <p>„Решението бе взето заради резултатите и представянето на отбора, които не са такива, каквито очаквахме. Временно тимът ще бъде воден от Фреди Люнгберг. Процесът по търсене на новия треньор вече е факт“ се казва в официалното съобщение на лондончани.  </p>
      <p>Под ръководството на наставника Арсенал спечели едав 55% от мачовете си, но изминаха цели 56 дни от последната победа във Висшата лига. </p>
      <p>Отборът спечели общо 88 точки в първенството от август миналата година досега, но допусна и цели 70 гола. </p>
    </article>
  </body>
</html>