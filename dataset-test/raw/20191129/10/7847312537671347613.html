<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/475257-mocne-slowa-mazurek-ws-banasia-czas-dac-ludziom-odpowiedz"/>
    <meta property="og:site_name" content="wPolityce.pl"/>
    <meta property="article:published_time" content="2019-11-29T10:11:35+00:00"/>
    <meta property="og:title" content="Mocne słowa Mazurek: &quot;Prezes Banaś pogrąża siebie i nas. Pobudka, czas wstać, ludziom odpowiedź dać: rezygnacja czy nie?&quot;"/>
    <meta property="og:description" content="&quot;Podczas spotkania z Marianem Banasiem, prezes PiS Jarosław Kaczyński i wiceprezes Mariusz Kamiński wyrazili oczekiwanie, aby szef NIK Marian Banaś podał się do dymisji&quot;."/>
  </head>
  <body>
    <article>
      <h1>Mocne słowa Mazurek: "Prezes Banaś pogrąża siebie i nas. Pobudka, czas wstać, ludziom odpowiedź dać: rezygnacja czy nie?"</h1>
      <address><time datetime="2019-11-29T10:11:35+00:00">29 Nov 2019, 10:11</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Prezes NIK Marian Banaś milczy i milczy, pogrąża siebie i przy okazji nas; Panie Banaś pobudka, czas wstać, ludziom odpowiedź dać: rezygnacja czy nie - oświadczyła w piątek europosłanka PiS Beata Mazurek.</b>
      </p>
      <p>CZYTAJ TAKŻE: <a href="https://wpolityce.pl/polityka/475063-duda-jezeli-potwierdza-sie-zarzuty-banas-powinien-odejsc">Co z szefem NIK? Prezydent: Na razie pojawiły się zarzuty w przestrzeni medialnej, ale jeżeli się potwierdzą, nie powinien pełnić funkcji</a></p>
      <p>
        <a href="https://wpolityce.pl/polityka/475244-fogiel-spodziewam-sie-ze-banas-przemysli-sprawe-dymisji">Fogiel: Spodziewam się, że Banaś przemyśli sprawę dymisji i zakomunikuje swoją decyzję. Na razie nie rozmawiamy o następcach</a>
      </p>
      <p>
        <a href="https://wpolityce.pl/polityka/475241-karczewski-czekamy-na-honorowa-decyzje-banasia">Karczewski: Na razie czekamy na honorową decyzję Mariana Banasia. Znalazłem więcej niż rysę na jego wizerunku</a>
      </p>
      <p>Rzeczniczka PiS Anita Czerwińska poinformowała PAP, że w czwartek po południu doszło w siedzibie PiS do spotkania kierownictwa partii z prezesem NIK.</p>
      <blockquote>Podczas spotkania z Marianem Banasiem, prezes PiS Jarosław Kaczyński i wiceprezes Mariusz Kamiński wyrazili oczekiwanie, aby szef NIK Marian Banaś podał się do dymisji</blockquote>
      <p>— powiedziała Czerwińska.</p>
      <p>W piątek w mediach społecznościowych do sprawy odniosła się b. rzeczniczka PiS, a obecnie europosłanka tej partii Beata Mazurek.</p>
      <blockquote>Prezes Banaś milczy i milczy… pogrąża siebie i przy okazji nas. Po co? Komu to służy? Panie Banaś pobudka, czas wstać ludziom odpowiedź dać: rezygnacja czy nie?</blockquote>
      <p>— napisała Mazurek na Twitterze.</p>
      <figure>
        <img src="https://wpolityce.pl/p/636533"/>
      </figure>
      <p>We wrześniu TVN w programie „Superwizjer” podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według „Superwizjera”, Banaś zaniżył w oświadczeniach dochody z wynajmu kamienicy w Krakowie; mowa była także o powiązaniach ze stręczycielami.</p>
      <p>wkt/PAP/TT</p>
    </article>
  </body>
</html>