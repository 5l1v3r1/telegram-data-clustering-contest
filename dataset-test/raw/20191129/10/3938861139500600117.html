<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_bez-kvitanciyi-pro-oplatu-dubilet-anonsuvav-novij-servis/940557"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T10:27:00+00:00"/>
    <meta property="og:title" content="Без квитанції про оплату: Дубілет анонсував новий сервіс"/>
    <meta property="og:description" content="У Кабміні плануюють запустити сервіс, який дозволить робити платіж з мобільного додатку або інтернет-банку й не друкувати квитанцію. Просто показати його чиновнику з телефона. Про це у Facebook повідомив міністр Кабінету міністрів Дмитро Дубілет. &quot;Що б ви не оплачували (паспорт, ..."/>
  </head>
  <body>
    <article>
      <h1>Без квитанції про оплату: Дубілет анонсував новий сервіс</h1>
      <address><time datetime="2019-11-29T10:27:00+00:00">29 Nov 2019, 10:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940557_w_300.jpg?v=0"/>
        <figcaption>Запустити його планують упродовж 1-3 місяців. ФОТО: УНІАН</figcaption>
      </figure>
      <p>У Кабміні плануюють запустити сервіс, який дозволить робити платіж з мобільного додатку або інтернет-банку й не друкувати квитанцію. Просто показати його чиновнику з телефона.</p>
      <p>Про це у Facebook <a href="https://www.facebook.com/dubilet/posts/10157962573703552">повідомив</a> міністр Кабінету міністрів <b>Дмитро Дубілет</b>.</p>
      <p>"Що б ви не оплачували (паспорт, аліменти, мита тощо), ви майже завжди не зможете зробити платіж просто з мобільного додатку або Інтернет-банку. Потрібно або платити в місцевих касах чи кіосках, або отримувати у банківському відділенні квитанцію, або, у кращому випадку, роздруковувати квитанцію на домашньому принтері.</p>
      <p>Сервіс буде дуже простий. Колись давно ми запускали сервіс pb.ua/check, на якому можна перевірити квитанцію Привату за її номером. Новий сервіс буде працювати за схожим чином, але для всіх банків".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_gotuyemo-kruteznu-shtuku-dubilet-anonsuye-chergovu-reformu/939174"/>
      </related>
      <p>Ідеться про веб-сторінку, до якої зможуть підключитися банки. Людина заходитиме на сторінку, вводитиме номер квитанції й побачить її на екрані.</p>
      <p>"Звісно, мало буде створити цей сервіс. Після цього треба навчити чиновників їм користуватись. Ми приймемо постанову, якою зобов'яжемо все держоргани переглянути свої процедури та не вимагати паперові квитанції", — каже міністр.</p>
      <p>Запустити його планують упродовж 1-3 місяців.</p>
      <blockquote>Дмитро Дубілет періодично анонсує зміни щодо електронних послуги на своїй сторінці у Facebook. Зокрема він <a href="https://gazeta.ua/articles/politics/_dubilet-anonsuvav-novi-smartfoni-dlya-uryadovciv/937558">пропонував</a> видати керівникам держави спеціальні смартфони, <a href="https://gazeta.ua/articles/economics/_dubilet-poyasniv-koli-i-yak-ukrayinci-zmozhut-pracyuvati-bez-trudovih-knizhok/935611">скасувати</a> в Україні трудові книжки.</blockquote>
    </article>
  </body>
</html>