<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521878-akumulace-energie-elektromobilita-a-druhotne-suroviny-mpo-vyhlasi-tri-nove-vyzvy-z-op-pik/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Akumulace energie, elektromobilita a druhotné suroviny. MPO vyhlásí tři nové výzvy z OP PIK"/>
    <meta property="og:description" content="Publikováno: 29.11.2019 Autor: Ministerstvo průmyslu a obchodu vyhlásí 2. prosince 2019 tři nové výzvy programu podpory Nízkouhlíkové technologie z OP PIK. Podpoří elektromobilitu a zavádění inovativních technologií v oblasti využití druhotných..."/>
  </head>
  <body>
    <article>
      <h1>Akumulace energie, elektromobilita a druhotné suroviny. MPO vyhlásí tři nové výzvy z OP PIK</h1>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">mpo.cz</a></address>
      <p> <br/>Publikováno: 29.11.2019<br/>Autor:</p>
      <p>Ministerstvo <a href="https://www.kurzy.cz/makroekonomika/prumysl/">průmyslu</a> a obchodu vyhlásí 2. prosince 2019 tři nové výzvy programu podpory Nízkouhlíkové technologie z OP PIK. Podpoří elektromobilitu a zavádění inovativních technologií v oblasti využití druhotných surovin a v oblasti elektromobility.</p>
      <h3>Program Nízkouhlíkové technologie, aktivita a) Elektromobilita</h3>
      <p>Cílem je podpora konkurenceschopnosti podniků a udržitelnosti <a href="https://www.kurzy.cz/makroekonomika/">české ekonomiky</a> zaváděním inovativních technologií v oblasti elektromobility. Výstupem projektů bude rozšiřování nabíjecí infrastruktury a počet pořízených elektromobilů, čímž se zvyšuje vedle konkurenceschopnosti také celkový inovační potenciál ČR.</p>
      <p>Plánovaná alokace na tuto výzvu je 50 mil. <a href="https://www.kurzy.cz/kurzy-men/">Kč</a> (Podporu pro podniky nesplňující definici malých a středních podniků dle přílohy č. 1 Nařízení Komise (EU) č. 651/2014 lze poskytnout maximálně do výše 40 % alokace na tuto výzvu). Jedná o průběžnou výzvu, kde příjem žádostí o podporu bude probíhat od 06.01.<a href="https://www.kurzy.cz/finance/2020/">2020</a> do 28. 5. <a href="https://www.kurzy.cz/finance/2020/">2020</a>.</p>
      <p>Míra podpory u osobních vozidel kategorie M1 je 30 % pro malé podniky, 25 % pro střední podniky a 20 % pro velké podniky ze způsobilých výdajů projektu. Míra podpory u osobních vozidel kategorie L, M2, M3, N1, N2 je 40 % pro malé podniky, 35 % pro střední podniky a 30 % pro velké podniky ze způsobilých výdajů projektu. Podpora je poskytována v režimu de minimis podle Nařízení Komise (EU) č. 1407/2013. Min. výše <a href="https://www.kurzy.cz/dotace/">dotace</a> je 250 tis. <a href="https://www.kurzy.cz/kurzy-men/">Kč</a> a maximální do výše dle pravidel veřejné podpory de minimis. V rámci této výzvy lze na jeden ekonomický subjekt (jedno IČ) podat maximálně 10 žádostí o podporu.</p>
      <h3>Program Nízkouhlíkové technologie aktivita b) Akumulace <a href="https://www.kurzy.cz/energie/">energie</a></h3>
      <p>Výstupem projektů bude vyšší využití potenciálu pro zavádění moderních nízkouhlíkových technologií v oblasti nakládání s <a href="https://www.kurzy.cz/energie/">energií</a>, čímž se zvyšuje nejenom konkurenceschopnost ale i celkový inovační potenciál ČR.</p>
      <p>Plánovaná alokace na tuto výzvu je 50 mil. <a href="https://www.kurzy.cz/kurzy-men/">Kč</a> (podporu pro podniky nesplňující definici malých a středních podniků dle přílohy č. 1 Nařízení Komise (EU) č. 651/2014 lze poskytnout maximálně do výše 40 % alokace na tuto výzvu). Jedná o průběžnou výzvu, kde příjem žádostí o podporu bude probíhat od 6. 1. <a href="https://www.kurzy.cz/finance/2020/">2020</a> do 28. 5. <a href="https://www.kurzy.cz/finance/2020/">2020</a>.</p>
      <p>Podpora je poskytována v režimu de minimis podle Nařízení Komise (EU) č. 1407/2013. Míra podpory je 80 % pro malé podniky, 70 % pro střední podniky a 60 % pro velké podniky ze způsobilých výdajů projektu. Min. výše <a href="https://www.kurzy.cz/dotace/">dotace</a> je 300 tis. <a href="https://www.kurzy.cz/kurzy-men/">Kč</a> a max. do výše dle pravidel veřejné podpory de minimis. V rámci této výzvy lze na jeden ekonomický subjekt (jedno IČ) podat maximálně 10 žádostí o <a href="https://www.kurzy.cz/dotace/">dotaci</a>.</p>
      <h3>Program Nízkouhlíkové technologie aktivita c) Druhotné suroviny</h3>
      <p>Výstupem projektů bude rozšiřování potenciálu pro zavádění moderních nízkouhlíkových technologií v oblasti nakládání s druhotnými surovinami a zvýšení soběstačnosti ČR v surovinových zdrojích, čímž se zvyšuje i celkový inovační potenciál ČR.</p>
      <p>Plánovaná alokace na tuto výzvu je 500 mil. <a href="https://www.kurzy.cz/kurzy-men/">Kč</a> (podporu pro podniky nesplňující definici malých a středních podniků dle přílohy č. 1 Nařízení Komise (EU) č. 651/2014 lze poskytnout maximálně do výše 40 % alokace na tuto výzvu). Jedná o průběžnou výzvu, kde příjem žádostí o podporu bude probíhat od 3. 12. 2019 do 31. 5. 2019.</p>
      <p>Podpora je poskytována v souladu s článkem 14 Nařízení Komise (EU) č. 651/2014 a může být proto slučitelná s vnitřním trhem ve smyslu čl. 107 odst. 3 Smlouvy o fungování EU a je vyňata z oznamovací povinnosti dle čl. 108 odst. 3 Smlouvy o fungování EU. Míra podpory je 45 % pro malé podniky, 35 % pro střední podniky a 25 % pro velké podniky ze způsobilých výdajů projektu. Min. výše <a href="https://www.kurzy.cz/dotace/">dotace</a> je 1 mil. <a href="https://www.kurzy.cz/kurzy-men/">Kč</a> a max. do výše 70 mil. <a href="https://www.kurzy.cz/kurzy-men/">Kč</a>. V rámci této výzvy lze na jeden ekonomický subjekt (jedno IČ) podat maximálně 10 žádostí o <a href="https://www.kurzy.cz/dotace/">dotaci</a>.</p>
      <related>
        <h4>Příbuzné stránky</h4>
        <a href="https://rejstrik-firem.kurzy.cz/06172253/asociace-akumulace-energie-zs/nabidky-prace/"/>
        <a href="https://rejstrik-firem.kurzy.cz/06172253/asociace-akumulace-energie-z-s/vztahy/"/>
        <a href="https://rejstrik-firem.kurzy.cz/06172253/asociace-akumulace-energie-zs/"/>
        <a href="https://rejstrik-firem.kurzy.cz/rejstrik-firem/DO-06172253-asociace-akumulace-energie-zs/"/>
        <a href="https://www.kurzy.cz/tema/5153861.html"/>
        <a href="https://www.kurzy.cz/zpravy/498299-grafen-muze-vest-k-revoluci-v-akumulaci-energie/"/>
        <a href="https://www.kurzy.cz/tema/5267723.html"/>
        <a href="https://rejstrik-firem.kurzy.cz/25876163/energie-eze-institut-pro-hospodareni-energii-sro/zdroje/"/>
        <a href="https://rejstrik-firem.kurzy.cz/25876163/energie-eze-institut-pro-hospodareni-energii-sro/zmeny/"/>
        <a href="https://rejstrik-firem.kurzy.cz/25876163/energie-eze-institut-pro-hospodareni-energii-sro/"/>
        <a href="https://rejstrik-firem.kurzy.cz/25876163/energie-eze-institut-pro-hospodareni-energii-sro/vztahy/"/>
        <a href="https://oz.kurzy.cz/ceska-energie-as/ceska-energie-obchodnik-s-energii-p195238z269561u.htm"/>
      </related>
    </article>
  </body>
</html>