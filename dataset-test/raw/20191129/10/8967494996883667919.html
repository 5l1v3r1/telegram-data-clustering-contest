<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/voetbal/buitenlands-voetbal/roland-duchatelet-verkoopt-charlton-athletic~ae4d1f5b/"/>
    <meta property="og:site_name" content="HLN"/>
    <meta property="article:published_time" content="2019-11-29T10:55:00+00:00"/>
    <meta property="og:title" content="Roland Duchâtelet verkoopt Charlton Athletic"/>
    <meta property="og:description" content="Exit Roland Duchâtelet (73) bij Charlton Athletic. East Street Investments, een groep uit Abu Dhabi, is de nieuwe eigenaar van Charlton, nadat Duchâtelet zijn aandelenpakket bij de club uit de Cham..."/>
  </head>
  <body>
    <article>
      <h1>Roland Duchâtelet verkoopt Charlton Athletic</h1>
      <address><time datetime="2019-11-29T10:55:00+00:00">29 Nov 2019, 10:55</time> by <a rel="author">Redactie</a></address>
      <p>
        <b>Exit Roland Duchâtelet (73) bij Charlton Athletic. East Street Investments, een groep uit Abu Dhabi, is de nieuwe eigenaar van Charlton, nadat Duchâtelet zijn aandelenpakket bij de club uit de Championship verkocht.</b>
      </p>
      <p>Charlton Athletic belandde in januari 2014 in de portefeuille van de Belgische ondernemer. Zijn passage bij de Londense club werd geen onverdeeld succes. Duchâtelet lag bij de supporters geregeld onder vuur. Misnoegde fans organiseerden zelfs een protestmars in Sint-Truiden om het vertrek van Duchâtelet te eisen. Eind 2017, na het aftreden van CEO Katrien Meire, liet Duchâtelet weten een overnemer te zoeken. Met East Street Investments is die nu gevonden.</p>
      <figure>
        <img src="https://images4.persgroep.net/rcs/2ZV9o1DOGt8C-kSuvSGCg814cPQ/diocontent/130497999/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© BELGAIMAGE</cite>
        </figcaption>
      </figure>
      <p>“Wij willen Roland Duchâtelet, zijn team en de directeurs bedanken voor hun hulp bij het faciliteren van een snelle en vlotte verkoop”, luidt het op de website van The Addicks, die na een degradatie vorig seizoen opnieuw promoveerden naar de Championship. “Zij verlaten de club met een solide basis waarop we kunnen investeren en bouwen.”</p>
      <p>De verkoop moet wel nog officieel worden goedgekeurd door de English Football League. In juni van dit jaar deed Duchâtelet al de Spaanse tweedeklasser AD Alcorcón van de hand, waar hij sinds 2014 hoofdaandeelhouder was. Duchâtelet zou zo’n 14 miljoen euro gevangen hebben voor Alcorcón.</p>
      <figure>
        <iframe data-src="https://twitter.com/CAFCofficial/status/1200339904997314565" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>