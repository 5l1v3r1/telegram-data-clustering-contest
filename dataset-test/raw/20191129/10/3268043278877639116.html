<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/al/analisi-ciclica-indice-ftse-mib-291119/"/>
    <meta property="og:site_name" content="Trend Online"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Analisi Ciclica sull’Indice Ftse Mib"/>
    <meta property="og:description" content="Vediamo di fare un’Analisi Ciclica sull’Indice Ftse Mib (in realtà il future) per capire i potenziali sviluppi per i prossimi giorni."/>
  </head>
  <body>
    <article>
      <h1>Analisi Ciclica sull’Indice Ftse Mib</h1>
      <h2>Vediamo di fare un’Analisi Ciclica sull’Indice Ftse Mib (in realtà il future) per capire i potenziali sviluppi per i prossimi giorni.</h2>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author" href="https://www.trend-online.com/eugenio-sartorelli/" target="_blank">Eugenio Sartorelli</a></address>
      <p>Vediamo di fare un’Analisi Ciclica sull’Indice Ftse Mib (in realtà il future) per capire i potenziali sviluppi per i prossimi giorni.</p>
      <p>Vediamo l’andamento del future Ftse Mib a partire dal minimo del 14 agosto con dati a 60 minuti aggiornati alle ore 10 di oggi 29 novembre:</p>
      <figure>
        <img src="https://a.trend-online.it/moxie/sar291119.jpg"/>
      </figure>
      <p>Il grafico è stato realizzato con il software Cycles Navigator da me ideato.</p>
      <p>La linea verde rappresenta i prezzi del future Ftse Mib. La linea Bianca rappresenta il potenziale andamento ciclico (valido soprattutto per i tempi e per le tendenze e non per le forze- ovvero i prezzi). La linea Gialla in basso è un indicatore di Intensità di Forze Cicliche (è uno dei 6 che normalmente utilizzo).</p>
      <p>Questo grafico rappresenta il Ciclo Trimestrale (durata media di 3 mesi solari circa) – questo ciclo è partito sul minimo del 14 agosto ed ha avuto una buona salita sino al 12 novembre (vedi freccia ciano). Da lì è seguita una fase laterale che di fatto che sta proseguendo tutt’ora. Abbiamo 2 ipotesi cicliche (valide anche per i principali mercati Europei). La prima ipotesi è che questo ciclo sia terminato in tempi idonei sui minimi solo accennati del 21 novembre (vedi freccia rossa). Per ora non vi è forza, ma se fossimo su un nuovo ciclo c’è tempo almeno sino a fine dicembre perche vi sia una prevalenza rialzista.</p>
      <p>La seconda ipotesi è che il ciclo sia più lungo della media (possiamo avere prolungamenti sino a 4 mesi di durata complessiva). In tal caso mancherebbe una correzione che faccia “scaricare” i vari oscillatori e che permetta poi una miglior ripresa del trend rialzista e quindi un rally natalizio con maggior possibilità di spinta. Per ora, come limite temporale di un minimo ciclico conclusivo, ho il 10 dicembre.</p>
      <footer>
        <a href="https://www.trend-online.com/al/analisi-ciclica-indice-ftse-mib-291119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>