<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/ekonomi/ekonomi-genel/denizlinin-hem-ihracati-hem-de-ithalati-azaldi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-29T10:36:00+00:00"/>
    <meta property="og:title" content="Denizli’nin hem ihracatı hem de ithalatı azaldı"/>
    <meta property="og:description" content="Türkiye İstatistik Kurumu 2019 Ekim ayı dış ticaret istatistiklerini açıkladı. Geçtiğimiz yılın aynı ayına oranla Denizli’nin ihracatı yüzde 8,9, ithalatı ise yüzde 14,0 azaldı."/>
  </head>
  <body>
    <article>
      <h1>Denizli’nin hem ihracatı hem de ithalatı azaldı</h1>
      <h2>Türkiye İstatistik Kurumu 2019 Ekim ayı dış ticaret istatistiklerini açıkladı. Geçtiğimiz yılın aynı ayına oranla Denizli’nin ihracatı yüzde 8,9, ithalatı ise yüzde 14,0 azaldı.</h2>
      <address><time datetime="2019-11-29T10:36:00+00:00">29 Nov 2019, 10:36</time> by <a rel="author">Haber Merkezi</a></address>
      <p>Türkiye İstatistik Kurumu dış ticaret verilerini paylaştı. Ticaret Bakanlığı iş birliğiyle oluşturulan geçici dış ticaret verilerine göre Denizli’de ihracat 2019 yılı Ekim ayında, 2018 yılının aynı ayına göre %8,9 azalarak 248 milyon 535 bin dolar, ithalat ise %14,0 azalarak 131 milyon 410 bin dolar olarak gerçekleşti.<br/>TÜİK’in yaptığı açıklamada dış ticaret istatistikleri ile ayrıca şu bilgilere de yer verildi:</p>
      <p><b>EN FAZLA İHRACAT YAPILAN ÜLKE BİRLEŞİK KRALLIK</b><br/>Denizli’den, 2019 yılı Ekim ayında en fazla ihracat yapılan ülke Birleşik Krallık oldu. Bu ülkeye yapılan ihracat 35 milyon 894 bin dolar olarak gerçekleşti. Birleşik Krallık’ı sırasıyla 21 milyon 165 bin dolar ile Almanya ve 19 milyon 824 bin dolar ile ABD izledi.</p>
      <p><b>EN FAZLA İTHALAT YAPILAN ÜLKE KAZAKİSTAN</b><br/>Denizli’ye, 2019 yılı Ekim ayında en fazla ithalat Kazakistan’dan yapıldı. Bu ülkeden yapılan ithalat 29 milyon 467 bin dolar olarak gerçekleşti. Kazakistan’ı sırasıyla 19 milyon 517 bin dolar ile Özbekistan ve 14 milyon 336 bin dolar ile Şili izledi.</p>
      <p>Ekim ayında Denizli’de fasıllar düzeyinde en büyük ihracat kalemi “Dokunabilir maddelerden hazır eşya; takımlar, kullanılmış giyim ve dokunmuş diğer eşya; paçavralar” (47 milyon 580 bin dolar) olurken, bu fasılı, “Elektrikli makina ve cihazlar, ses kaydetme-verme, televizyon görüntü-ses kaydetme-verme cihazları,aksam-parça-aksesuarı” (40 milyon 335 bin dolar) ve “Demir ve çelik” (29 milyon 366 bin dolar) fasılları izledi.</p>
      <p><b>EN FAZLA İTHALATI YAPILAN FASIL “BAKIR VE BAKIRDAN EŞYA”</b><br/>Ekim ayında; Denizli’de ithalatı en yüksek fasıl, “Bakır ve bakırdan eşya” (70 milyon 179 bin dolar) oldu. Bu fasılı; “Pamuk, pamuk ipliği ve pamuklu mensucat” (19 milyon 449 bin dolar) ve “Gıda sanayinin kalıntı ve döküntüleri, hayvanlar için hazırlanmış kaba yemler” (11 milyon 166 bin dolar) fasılları izledi.</p>
    </article>
  </body>
</html>