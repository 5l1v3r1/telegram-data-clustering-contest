<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191129-koltsegvetesi-csalas-algyoi-ipartelep-nyomozas.html"/>
    <meta property="og:site_name" content="Origo"/>
    <meta property="article:published_time" content="2019-11-29T10:07:00+00:00"/>
    <meta property="og:title" content="Félmilliárd forint adót nem fizettek be és a nyomozók dolgát is megnehezítették"/>
    <meta property="og:description" content="Amikor megtudták, hogy nyomoznak ellenük, megpróbálták eltüntetni a számlákat."/>
  </head>
  <body>
    <article>
      <h1>Félmilliárd forint adót nem fizettek be és a nyomozók dolgát is megnehezítették</h1>
      <address><time datetime="2019-11-29T10:07:00+00:00">29 Nov 2019, 10:07</time> by <a rel="author">MTI</a></address>
      <p>
        <b>Csaknem ötszázmillió forintos költségvetési csalás miatt indult eljárás két algyői cég vezetője ellen, az ügyészség indítványozta letartóztatásukat.</b>
      </p>
      <p>A megalapozott gyanú szerint az algyői ipartelepen székhellyel rendelkező két gazdasági társaság 2016 tavasza és a 2017 vége között áfabevallásaiban a cégek szolgáltatásairól kiállított számláknak csak egy részét tüntette föl, és nem nyújtott be adóbevallást ezekről a gazdasági eseményekről.</p>
      <blockquote>Az egyik cégnél mintegy 232 millió, a másiknál 245 millió forint adóhiányt állapítottak meg"</blockquote>
      <p>- közölte Szanka Ferenc, a Csongrád Megyei Főügyészség szóvivője.</p>
      <p>A nyomozás ideje alatt a gyanúsítottak</p>
      <aside>bizonyítékokat semmisítettek meg, adattartalmakat töröltek,</aside>
      <p>és más módon is megpróbálták az eljárást meghiúsítani. A bűncselekményekben feltehetően közreműködő társuknak nyoma veszett.</p>
      <blockquote>Az egyik cégvezető a rá szintén költségvetési csalás miatt kiszabott felfüggesztett szabadságvesztés próbaideje alatt áll"</blockquote>
      <p>- ismertette a szóvivő.</p>
    </article>
  </body>
</html>