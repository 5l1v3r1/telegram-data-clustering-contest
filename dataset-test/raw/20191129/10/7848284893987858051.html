<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/gds-in-200mila-al-meazza-tra-spal-roma-e-barcellona-ma-i-tifosi-catalani-snobberanno-la-sfida-324326"/>
    <meta property="og:site_name" content="FcInterNews.it"/>
    <meta property="article:published_time" content="2019-11-29T10:59:55+00:00"/>
    <meta property="og:title" content="GdS - In 200mila al Meazza tra Spal, Roma e Barcellona. Ma i tifosi catalani snobberanno la sfida"/>
    <meta property="og:description" content="Numeri da capogiro per i tifosi dell'Inter in vista delle prossime tre gare in programma: Spal, Roma e Barcellona. Come scrive oggi la Gazzetta dello..."/>
  </head>
  <body>
    <article>
      <h1>GdS - In 200mila al Meazza tra Spal, Roma e Barcellona. Ma i tifosi catalani snobberanno la sfida</h1>
      <address><time datetime="2019-11-29T10:59:55+00:00">29 Nov 2019, 10:59</time> by <a rel="author">Redazione FcInterNews.it</a></address>
      <p>Numeri da capogiro per i tifosi dell'<b>Inter</b> in vista delle prossime tre gare in programma: <b>Spal</b>, <b>Roma</b> e <b>Barcellona</b>. Come scrive oggi la <i>Gazzetta dello Sport</i> nell'edizione online "la risposta dei giocatori la darà il campo. Quella dei tifosi è già arrivata. Per Inter-Spal sono già stati staccati 60mila tagliandi". Allo stesso modo "va a gonfie vele anche la prevendita per la Roma. Primo e secondo anello di fatto già polverizzati, tanto che oltre al rosso verrà aperto anche il terzo anello verde. Un evento che in campionato si verifica soltanto nelle sfide contro <b>Juve </b>e <b>Milan</b>. La stima è di 65-70 mila presenze". In ultimo il Barcellona, con la certezza che non ci sarà il tutto esaurito. "Ma per colpa dei tifosi catalani (già sicuri del primo posto), che compreranno soltanto una parte dei 4200 tagliandi del terzo anello blu. Quello destinato agli ospiti. E va da sé che per questioni di sicurezza l’invenduto di quel settore non è riciclabile per i sostenitori nerazzurri. Con una capienza attuale appena sotto ai 76mila posti, il 10 dicembre al <b>Meazza </b>si arriverà dunque a 73mila".</p>
      <p>
        <a href="https://www.videointer.it/watch.php?vid=80c69d562">
          <b>VIDEO - SLAVIA-INTER, TRAMONTANA ESULTA CON UNA BANDIERA NERAZZURRA IN STUDIO</b>
        </a>
      </p>
    </article>
  </body>
</html>