<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messina-mercato-di-giostra-la-proposta-di-laimo-a-dicembre-anche-di-pomeriggio.html"/>
    <meta property="og:site_name" content="Tempostretto"/>
    <meta property="article:published_time" content="2019-11-29T10:01:49+00:00"/>
    <meta property="og:title" content="Messina, mercato di Giostra. La proposta di Laimo: “A dicembre anche di pomeriggio”"/>
    <meta property="og:description" content="E' una possibilità prevista dal nuovo regolamento sui mercati"/>
  </head>
  <body>
    <article>
      <h1>Messina, mercato di Giostra. La proposta di Laimo: “A dicembre anche di pomeriggio”</h1>
      <address><time datetime="2019-11-29T10:01:49+00:00">29 Nov 2019, 10:01</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>E' una possibilità prevista dal nuovo regolamento sui mercati</i>
      </p>
      <p>MESSINA – L’eco si è spenta in attesa che si trovi un’eventuale soluzione alternativa. I commercianti del mercato di Giostra vorrebbero tornare in strada, come anni fa, ma dalla politica è arrivato un <a href="https://www.tempostretto.it/news/mercati-monta-la-polemica-liberame-e-m5s-scelte-improvvisate-e-inadeguate.html">coro di no.</a></p>
      <p>Solo<a href="https://www.tempostretto.it/news/mercato-giostra-i-commercianti-vogliono-tornare-in-strada-de-luca-dice-si.html"> l’amministrazione comunale</a> aveva aperto alla possibilità, anche nell’ottica del progetto di realizzare di un parcheggio nell’area Mandalari, dov’è attualmente ospitato il mercato. Progetto, però, che al momento <a href="https://www.tempostretto.it/news/mercato-giostra-via-per-far-spazio-al-parcheggio-ma-i-soldi-ancora-non-ci-sono.html">non è ancora neppure finanziato.</a></p>
      <p>Intanto, <b>per il mese di dicembre</b>, i mercatali chiedono di poter aprire anche al pomeriggio. Una richiesta rilanciata dal <b>consigliere Franco Laimo</b>, della V circoscrizione, che ha scritto all’assessore Dafne Musolino e al Dipartimento Servizi alle imprese.</p>
      <p>“Così si darebbe la possibilità di andare al mercato per fare acquisti natalizi anche a chi la mattina lavora – dice – e di accontentare i mercatali in uno dei mesi più produttivi”.</p>
      <p>La possibilità di ampliare gli orari dei mercati fino al pomeriggio è prevista dal <b>nuovo regolamento </b>del commercio sulle aree pubbliche, di recente approvato dal Consiglio comunale. “Meglio tardi che mai – conclude Laimo -. Aspettiamo una veloce risposta dal Dipartimento e dall’assessore Musolino, che si è sempre mostrata sensibile alle richieste dei mercatali”.</p>
      <h3>Articoli correlati</h3>
    </article>
  </body>
</html>