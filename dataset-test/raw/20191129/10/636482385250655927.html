<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-reactionat-un-politist-din-bucuresti-aflat-in-timpul-liber-atunci-cand-a-observat-ca-un-individ-a-furat-o-borseta-20101262"/>
    <meta property="og:site_name" content="Cancan.ro"/>
    <meta property="article:published_time" content="2019-11-29T10:57:09+00:00"/>
    <meta property="og:title" content="Cum a reacționat un polițist din București, aflat în timpul liber, atunci când a observat că un individ a furat o borsetă"/>
    <meta property="og:description" content="Foarte mulți sunt de părere că un polițist - atunci când este liber - rămâne preocupat numai de problemele personale, cele de serviciu fiind lăsate,"/>
  </head>
  <body>
    <article>
      <h1>Cum a reacționat un polițist din București, aflat în timpul liber, atunci când a observat că un individ a furat o borsetă</h1>
      <address><time datetime="2019-11-29T10:57:09+00:00">29 Nov 2019, 10:57</time> by <a rel="author">Alexandru C.</a></address>
      <p>
        <b>Foarte mulți sunt de părere că un polițist – atunci când este liber – rămâne preocupat numai de problemele personale, cele de serviciu fiind lăsate, temporar, deoparte. Totuși, nu se întâmplă întotdeauna așa, chiar dacă oamenii legii au, la rândul lor, nevoie de odihnă.</b>
      </p>
      <p>Un caz special a fost prezentat pe pagina de Facebook a Ministerului Afacerilor Interne, iar în centrul atenției s-a aflat un polițist din București, Liviu, care avea zi liberă și intenționa să meargă la cumpărături, împreună cu soția. Numai că ”socoteala de acasă nu se potrivește cu cea din târg”, spune o vorbă din popor, iar Liviu s-a ”confruntat” cu o situație care nu l-a lăsat indiferent.</p>
      <p>
        <i>
          <b>”Ieri, undeva după prânz, Liviu s-a urcat în autoturismul personal și a plecat să-și ia soția de la serviciu. Deși era obosit după tura de noapte, îi promisese că vor merge împreună la cumpărături.</b>
        </i>
        <br/>
        <i>
          <b>După câteva momente, acesta a observat cum un individ sparge geamul lateral al unei autoutilitare parcate, ia o borsetă de pe scaunul din dreapta și fuge către un Logan care îl aștepta în apropiere. În acea mașină mai erau trei indivizi.<br/>– Eu întorc și mă iau după ei! Ține-te bine, i-a spus soției.<br/>– Liviule, oprește să mă dau jos. Nu face asta cu mine în mașină, te rog!<br/>– Dacă opresc acum, îi pierd. Mai bine ajută-mă, ia telefonul și sună la secție în dispecerat. E primul număr în agendă.<br/>Liviu e de 23 de ani polițist în acel cartier și știe străduțele pe de rost, iar asta l-a ajutat în urmărirea celor 4 infractori.<br/>– Sună, i-a spus soția.<br/>– Pune-l pe difuzor!<br/>– Secția 23 poliție, vă rog!<br/>– Liviu sunt, tocmai am văzut un individ care a furat o borsetă dintr-o mașină. E într-un Logan galben cu alte trei persoane. Sunt după ei, dar sigur și-au dat seama. Am nevoie de voi”.</b>
        </i>
      </p>
      <figure>
        <img src="https://www.cancan.ro/wp-content/uploads/2019/11/78460015_3191507540919615_7437067431614349312_o.jpg"/>
        <figcaption>Un polițist la datorie</figcaption>
      </figure>
      <h3>Soția era înspăimântată, dar polițistul a implicat-o în… misiune</h3>
      <p>Firește, soția polițistului, neobișnuită cu astfel de misiuni intempestive, a reacționat și a recunoscut că îi este frică. Numai că Liviu, observând că unul dintrre hoți a aruncat borseta pe geam, i-a spus soției să coboare, însă i-a repartizat și o ”sarcină”. Să ”păzească” borseta până se va întoarce.</p>
      <p>
        <i>
          <b>”- Unde ești mai exact, nea Liviu?<br/>– Pe șoseaua Gării Cățelu.<br/>– Stai în telefon să ne ghidezi. Trimit un echipaj către tine.<br/>– Anunță și la Secția 13, că sigur intră în zona lor!<br/>După câteva minute de urmărire, unul dintre hoți aruncă borseta pe geam în speranța că polițistul va opri și vor putea să fugă.<br/>– Ți-e frică?, a întrebat-o Liviu pe soție.<br/>– Da! Te rog oprește acum!<br/>– Opresc aici. Vezi că ăla a aruncat borseta. Stai lângă ea până mă întorc.<br/>Oprirea a durat câteva secunde, după care urmărirea a continuat.<br/>– Am ajuns pe Badicului. Strada e îngustă. Hai să-i oprim la intersecția cu Gura Siriului.<br/>– Așa facem!”</b>
        </i>
      </p>
      <h3>”E soția acolo, o păzește!”</h3>
      <p>Într-un final, urmărirea a luat sfârșit, iar hoții au fost prinși. Spre surprinderea tuturor, polițistul le-a transmis că borseta furată este… păzită de soție. Și a recunoscut că – deși era liber – nu putrea să lase neprinși niște infractori.</p>
      <p><i><b>”La intersecție, două echipaje de poliție îi așteptau pe infractori. În câteva secunde Loganul a fost oprit, iar ocupanții încătușați. Unul dintre colegi se apropie de Liviu.</b></i><br/><i><b>– Nea Liviule, tu nu erai liber?</b></i><br/><i><b>– Ba da!</b></i><br/><i><b>– Borseta unde e?</b></i><br/><i><b>– Au aruncat-o pe strada Valea Miilor, dar e soția acolo, o păzește.</b></i><br/><i><b>– Ai avut-o și pe ea cu tine în mașină?</b></i><br/><i><b>– Da, mergeam la cumpărături, dar… puteam să-i las să scape?</b></i><br/><i><b>– Bravo, nea Liviu! Hai că n-ai rămas cu mâna goală… ai “cumpărat” 4 hoți!</b></i><br/><i><b>Bravo, nea Liviu, spunem și noi! Ne înclinăm cu respect și te felicităm!”</b></i>, a fost mesajul postat pe pagina de Facebook a MAI Romania.</p>
    </article>
  </body>
</html>