<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/region/171934/ovde-jos-pedeset--mila-knezevic-objavio-kompletan-snimak-koverte"/>
    <meta property="og:site_name" content="REPUBLIKA"/>
    <meta property="article:published_time" content="2019-11-29T10:07:00+00:00"/>
    <meta property="og:title" content="47.500 je ovde i još pedeset, to ti je 97.500 za Mila! Knežević objavio kompletan snimak &quot;Koverte&quot;"/>
    <meta property="og:description" content="Biznismen Duško Knežević objavio je, kako kaže, kompletan snimak &quot;Koverte&quot; sa aktuelnim generalnim sekretarom predsednika Crne Gore i bivšim gradonačelnikom Podgorice, Slavoljubom Stijepovićem."/>
  </head>
  <body>
    <article>
      <h1>47.500 je ovde i još pedeset, to ti je 97.500 za Mila! Knežević objavio kompletan snimak "Koverte"</h1>
      <h2>Biznismen Duško Knežević objavio je, kako kaže, kompletan snimak "Koverte" sa aktuelnim generalnim sekretarom predsednika Crne Gore i bivšim gradonačelnikom Podgorice, Slavoljubom Stijepovićem.</h2>
      <address><time datetime="2019-11-29T10:07:00+00:00">29 Nov 2019, 10:07</time> by <a rel="author">vijesti.me</a></address>
      <p>U titlu videa piše da Knežević Stijepoviću prilikom predaje koverte u kojoj je novac govori "47.500 je ovde i još pedeset, to ti je 97.500 za Mila".</p>
      <p>Na snimku, koji ima titlove na engleskom jeziku, susretu Stijepovića i Kneževića prethodi telefonski razgovor predsednika Atlas grupe sa nepoznatom osobom.</p>
      <p>Prevod transkripta razgovora koji je objavljen sa videom:</p>
      <p>DK (telefonira): Pa ne ali ja to neću sad da objavljujem dok ne prođu izbori u Crnu Goru molim te. Tek ću iza to, pošto je to sigurno preporuka zbog NATO-a i zbog svega toga. Nisam to dobio samo ja kao ja. Ne ne, nećemo to da puštamo na televiziji gore jer će to ovi počet da napadaju sa druge strane. Doći ću ja na uručenje nagrade, to je četvrtog Decembra. Važi, hvala ćao.</p>
      <p>Ceo snimak spornog razgovora pogledajte <a href="https://www.vijesti.me/vijesti/crna-hronika/pogledajte-kompletan-snimak-koverte">OVDE.</a></p>
      <h3>Razgovor Kneževića i Stijepovića</h3>
      <p><b>DK:</b> Dobio sam Džon Hopkins nagradu.</p>
      <p>MS: A vidio sam sinoć</p>
      <p><b>DK:</b> A oni hoće sad to da objave</p>
      <p>MS: Ne, ne! ...(nerazumno)</p>
      <p><b>DK:</b> To trebamo da iskoristimo, moram da vidim sa Milom kad da plasiramo znaš. Jer to je sigurno podrška nama kroz biznis i kroz obrazovanje zbog NATO/a.</p>
      <p>MS: Idem za Zetu.</p>
      <p><b>DK:</b> Što za Zetu?</p>
      <p>MS: Idem da držim govor.</p>
      <p><b>DK:</b> Sedi sekund.</p>
      <p><b>DK: </b>A čekaj, večeras je Milo u Zetu?</p>
      <p>MS: Pa e, sad idem.</p>
      <p><b>DK:</b> Sedi.</p>
      <p>MS: Taman, samo da namestim kravatu.</p>
      <p><b>DK:</b> Oni su zamenili. Samo su 2,5% uzeli za menjanje.</p>
      <p>MS: Neka su, nema veze. (ljubi Kneževića)</p>
      <p><b>DK: </b>47.500 je ovde i još pedeset, to ti je 97.500 za Mila.</p>
      <p>DK: A Milo govori u Zetu?</p>
      <p>MS: Govori on. Pred njim uvek imam tremu kad govorim.</p>
      <p>Knežević je još ranije najavio da će objaviti snimak pred Kongres Demokratske partije socijalista (DPS), koji će se održati u subotu, 30. novembra.</p>
      <p>- Pošto je (glavni specijalni tužilac Milivoje) Katnić rekao da je stručnjak za digitalni marketing, rekao je da je isečen deo snimka, da se vidi samo kako ovaj uzima pare, pre toga i posle toga nema, tako da ću priuštiti Katniću da vidi ceo snimak od početka do kraja. Međutim, pominju se neke velike stvari tamo, tako da neka se češu - rekao je Knežević tada, odgovarajući na pitanje da li će u susret Kongresu DPS objaviti nove kompromitujuće dokaze protiv pojedinih visokih državnih funkcionera.</p>
      <related>
        <h4>Pročitajte još:</h4>
        <a href="http://republika.rs/svet/region/171711/Knezevic-najavio-bombu-Veceras-objavljujem-ceo-snimak-neka-Milo-cese"/>
      </related>
    </article>
  </body>
</html>