<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/v-ukra%d1%97ni-zyavilisya-czukerki-z-chorno%d1%97-kvasoli-ta-nutu/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-29T10:55:00+00:00"/>
    <meta property="og:title" content="В Україні з’явилися цукерки з чорної квасолі та нуту"/>
    <meta property="og:description" content="Львівська майстерня шоколаду разом з «Співтовариством виробників і споживачів бобових України» розробила цукерки, до складу яких входить чорна квасоля, нут"/>
  </head>
  <body>
    <article>
      <h1>В Україні з’явилися цукерки з чорної квасолі та нуту</h1>
      <address>
        <time datetime="2019-11-29T10:55:00+00:00">29 Nov 2019, 10:55</time>
      </address>
      <figure>
        <img src="https://infoindustria.com.ua/wp-content/uploads/2019/11/nut.jpg"/>
      </figure>
      <p>
        <b>Львівська майстерня шоколаду разом з «Співтовариством виробників і споживачів бобових України» розробила цукерки, до складу яких входить чорна квасоля, нут, червона сочевиця.</b>
      </p>
      <p>Бобовий ринок – це сфера нових можливостей для України, відзначила Антоніна Скляренко, президент «Співтовариства виробників і споживачів бобових України», під час відкриття IV Міжнародної конференції «Майбутнє бобових» у Києві 29 листопада.</p>
      <p>Бобові надважливі і для людства, і для планети, наголосила вона. Глобальний ринок бобових стикається з безліччю викликів. Без сумніву він буде зростати, однак його потенціал досі залишається не повністю розкритий як виробниками, так і споживачами.</p>
      <p>На конференції були представлені нові для України продукти з бобових: макарони з нуту та сочевиці, м’ясо з гороху та нуту. «Разом із Львівською майстернею шоколаду ми розробили цілу лінійку цукерок з нуту, квасолі, сочевиці», — розказала Скляренко. Це «Праліне з нутом», «Трюфель з червоною сочевицею» та «Вояж з чорною квасолею».</p>
      <figure>
        <img src="http://infoindustria.com.ua/wp-content/uploads/2019/11/nut-2.jpg"/>
      </figure>
      <p>Вона додала, що цього року зросло споживання червоної сочевиці і в Україні, і за її межами. «Ми не маємо надлишку червоної сочевиці», — додала Скляренко.</p>
    </article>
  </body>
</html>