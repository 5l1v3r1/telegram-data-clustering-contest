<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426747/giorth-loykoymadwn-kai-thganitas-sthn-arxipolh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T10:35:01+00:00"/>
    <meta property="og:title" content="Γιορτή Λουκουμάδων και Τηγανίτας στην Αρχίπολη"/>
    <meta property="og:description" content="Για 14η χρόνια διοργανώνεται από τον Πολιτιστικό Σύλλογο Αρχίπολης Ρόδου &quot;Άγιος Μηνάς&quot; σε συνεργασία με την Περιφέρεια Νοτίου Αιγαίου και τον Δήμο Ρόδου, η Γιορτή Λουκουμάδων και Τηγανίτας που είναι αφιερωμένη στον εορτασμό του εθίμου του Αγίου Ανδρέα."/>
  </head>
  <body>
    <article>
      <h1>Γιορτή Λουκουμάδων και Τηγανίτας στην Αρχίπολη</h1>
      <address>
        <time datetime="2019-11-29T10:35:01+00:00">29 Nov 2019, 10:35</time>
      </address>
      <p>
        <b>Για 14η χρόνια διοργανώνεται από τον Πολιτιστικό Σύλλογο Αρχίπολης Ρόδου "Άγιος Μηνάς" σε συνεργασία με την Περιφέρεια Νοτίου Αιγαίου και τον Δήμο Ρόδου, η Γιορτή Λουκουμάδων και Τηγανίτας που είναι αφιερωμένη στον εορτασμό του εθίμου του Αγίου Ανδρέα.</b>
      </p>
      <p>Μετά την περσινή επιτυχία με την συμμετοχή του λαογράφου μουσικολόγου Χρήστου Μυλωνά και της εκπομπής του "Από τόπο σε τόπο" της τηλεόρασης της Βουλής, φέτος ο Σύλλογος συνεχίζει στα ίδια επίπεδα με την συμμετοχή ενός πλούσιου καλλιτεχνικού προγράμματος με την Ειρήνη Κονιτοπούλου Λεγάκη και την Ζωή Μήλιου, που θα μας ταξιδέψουν με τραγούδια της νησιωτικής Ελλάδας και της Μικρασίας.<br/>Μαζί τους οι δεξιοτέχνες Γιώργος Βασιλάκης, στο βιολί, Σπύρος Παπανικόλας , στην κιθάρα και ο Χρήστος Τσιούνης , στο μπουζούκι.</p>
      <p>Η εκδήλωση θα ντυθεί με χορούς από όλη την νησιωτική Ελλάδα, από τα εργαστήρια παραδοσιακών χορών των πολιτιστικών συλλόγων "Το Αμπερνάλλι" Σορωνής, "Το Φουντουκλί" Διμυλιάς-Ελεούσας και "ΑΓΙΟΣ ΜΗΝΑΣ" Αρχίπολης .<br/>Και όπως κάθε χρόνο έτσι και φέτος οι επισκέπτες θα απολαύσουν τις λιχουδιές των νοικοκυρών της Αρχίπολης.</p>
      <p>Ευκαιρία λοιπόν για ένα διαφορετικό Κυριακάτικο απόγευμα την Κυριακή 1 Δεκεμβρίου, από τις 12 το μεσημέρι στον προαύλιο χώρο του Δημοτικού Σχολείου της Αρχίπολης.</p>
      <p><b>ΠΡΟΓΡΑΜΜΑ ΕΚΔΗΛΩΣΗΣ</b><br/>12:00 Μικρασιάτικα τραγούδια με τη Ζωή Μήλιου.</p>
      <p>12:45 Χοροί από τα Δωδεκάνησα από τον Πολιτιστικό Σύλλογο Σορωνής</p>
      <p>«Το Αμπερνάλλι».</p>
      <p>13:00 Νησιώτικα με την Ειρήνη Κονιτοπούλου Λεγάκη.</p>
      <p>13:45 Χοροί από τα Δωδεκάνησα από τον Πολιτιστικό Σύλλογο Σορωνής</p>
      <p>«Το Αμπερνάλλι».</p>
      <p>14:00 Αυθεντικά-Λαϊκά με το Χρήστο Τσιούνη.</p>
      <p>14:45 Χοροί της Δωδεκανήσου από το παιδικό τμήμα του Πολιτιστικού Συλλόγου «ΑΓΙΟΣ ΜΗΝΑΣ» Αρχίπολης.</p>
      <p>15:00 Σεργιάνι στο Αιγαίο με την Ειρήνη Κονιτοπούλου Λεγάκη<br/>15:45 Χοροί της Δωδεκανήσου και των Κυκλάδων από τα τμήματα ενηλίκων του Πολιτιστικού Συλλόγου «ΑΓΙΟΣ ΜΗΝΑΣ».</p>
      <p>16:00 Κωνσταντινουπολίτικα τραγούδια με τη Ζωή Μήλιου.</p>
      <p>16:45 Αιγαιοπελαγίτικοι Χοροί από τον Πολιτιστικό Σύλλογο Διμυλιάς - Ελεούσας</p>
      <p>«Το Φουντουκλί».</p>
      <p>17:00 Πρώιμο ρεμπέτικο με το Χρήστο Τσιούνη.</p>
      <p>18:00 Λήξη Γιορτής<br/>*Σε περίπτωση κακών καιρικών συνθηκών η γιορτή μεταφέρεται για την Κυριακή 8 Δεκεμβρίου 2019, τις ίδιες ώρες &amp; με το ίδιο πρόγραμμα</p>
    </article>
  </body>
</html>