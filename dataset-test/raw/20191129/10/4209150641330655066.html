<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zivotinje/Radionice-i-kvizovi-na-temu-kako-postupati-sa-psom/571121?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T10:19:35+00:00"/>
    <meta property="og:title" content="Radionice i kvizovi na temu kako postupati sa psom"/>
    <meta property="og:description" content="SARAJEVO - Fondacija &quot;Dogs Trust&quot; organizovala je u Sarajevu tradicionalno druženje radi promocije odgovornog vlasništva pasa, udomljavanja, obuke pasa i pozitivnog odnosa prema ljubimcima."/>
  </head>
  <body>
    <article>
      <h1>Radionice i kvizovi na temu kako postupati sa psom</h1>
      <address><time datetime="2019-11-29T10:19:35+00:00">29 Nov 2019, 10:19</time> by <a rel="author">N.N.</a></address>
      <p>SARAJEVO - Fondacija "Dogs Trust" organizovala je u Sarajevu tradicionalno druženje radi promocije odgovornog vlasništva pasa, udomljavanja, obuke pasa i pozitivnog odnosa prema ljubimcima.</p>
      <p>Anel Bećirović, šef predstavništva ove fondacije u BiH, kazao je da takav pristup vodi smanjenju rizika od neželjenog napuštanja pasa, što je i dovelo do problema s uličnim psima u Sarajevu.</p>
      <p>"Sve što radimo doprinosi rješavanju tog problema, odnosno kako bi psi živjeli sa svojim vlasnicima, a ne na ulicama gdje im nije mjesto",  dodao je Bećirović.</p>
      <p>Istakao je da je za to potrebno uspostaviti sistem za upravljanje populacijom pasa što mogu jedino lokalne vlasti koje je pozvao da se više angažuju po tom pitanju. Naveo je da postoje pozitivni pomaci poput uspostavljanja državne baze za pse, te je pozvao vlasnike da registruju svoje ljubimce.</p>
      <p>Posjetioci su na događaju, koji je u održan u četvrtak veče, imali priliku da učestvuju u interaktivnim prezentacijama o važnosti mentalne stimulacija pasa, te načinima da ljubimci zadovolje svoju želju za rješavanjem mentalnih problema, kao i o tome kako odabrati ljubimca s kojim će se porodica najbolje slagati i koji će stoga biti sretan i zbrinut do kraja svog života.</p>
      <p>Dodijeljene su i nagrade za najbolji video sa psom putem Fejsbuk stranice, a u četvrtak je u Sarajevu, tačnije u blizini Historijskog muzeja veliki broj  Sarajlija sa svojim ljubimcima učestvovalo u programu koji je Fondacija "Dogs Trust" pripremila za njih. Tako su  vlasnici pasa dobili  slova na kartonu od A do D i imali priliku odgovarati na pitanja. Na prezntaciji  Fondacije bila je većina vlasnika pasa koji su prošli besplatnu školu za pse koju već godinama organizuje Fondacija "Dogs Trust" i tako su imali priliku pokazati koliko su naučili.</p>
    </article>
  </body>
</html>