<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nationalezorggids.nl/zorgpersoneel/nieuws/51555-plegers-van-miljoenenfraude-met-pgb-krijgen-celstraf.html"/>
    <meta property="og:site_name" content="www.nationalezorggids.nl"/>
    <meta property="article:published_time" content="2019-11-29T10:16:18+00:00"/>
    <meta property="og:title" content="Plegers van miljoenenfraude met pgb krijgen celstraf"/>
    <meta property="og:description" content="Twee broers uit Utrecht krijgen 3,5 en 4 jaar celstraf voor de miljoenenfraude die zij pleegden met het persoonsgebonden budget (pgb). In vier jaar tijd maakten ze zo’n 4,5 miljoen euro buit, dat zij in eigen zak staken en deels ook deelden met cliënten. Naast de celstraf hebben ze ook een beroepsverbod voor zes jaar gekregen voor de zorgsector. Dit meldt NOS."/>
  </head>
  <body>
    <article>
      <h1>Plegers van miljoenenfraude met pgb krijgen celstraf</h1>
      <address>
        <time datetime="2019-11-29T10:16:18+00:00">29 Nov 2019, 10:16</time>
      </address>
      <figure>
        <img src="https://www.nationalezorggids.nl/uploads/article/article_image/51555/normal_geld__biljet__bankbiljet.jpg"/>
      </figure>
      <p>Twee broers uit Utrecht krijgen 3,5 en 4 jaar celstraf voor de miljoenenfraude die zij pleegden met het persoonsgebonden budget (pgb). In vier jaar tijd maakten ze zo’n 4,5 miljoen euro buit, dat zij in eigen zak staken en deels ook deelden met cliënten. Naast de celstraf hebben ze ook een beroepsverbod voor zes jaar gekregen voor de zorgsector. Dit meldt NOS.</p>
      <p>De twee mannen sloegen hun slag met een eigen thuiszorgbedrijf tussen 2014 en 2018. Voor dagbesteding en individuele begeleiding declareerden zij geld, terwijl de zorg niet werd geleverd. Omdat de opbrengst van deze frauduleuze declaraties werd gedeeld met cliënten, wordt ook een strafrechtelijk onderzoek naar een aantal van hen gestart.</p>
      <h3>Beroepsverbod om pgb-fraude</h3>
      <p>Omdat er volgens de rechtbank op grove wijze misbruik is gemaakt van de regeling met pgb’s, is een celstraf van 3,5 en 4 jaar opgelegd. Met het beroepsverbod voor de zorg moet voorkomen worden dat de mannen opnieuw hun slag kunnen slaan. Het wordt hen erg kwalijk genomen dat ze gemeenschapsgeld hebben gebruik voor hun eigen gewin.</p>
      <p>Instanties zouden voor ongeveer 4,5 miljoen euro zijn opgelicht door de broers. Bovendien hebben ze in Turkije ongeveer 6,5 miljoen euro witgewassen. Dit deden ze door de bouw van een appartementencomplex.</p>
      <p>
        <i>Nationale Zorggids</i>
      </p>
    </article>
  </body>
</html>