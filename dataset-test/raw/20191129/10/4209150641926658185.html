<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Dodik-PIK-ne-moze-da-odlucuje-migrantskih-centara-nece-biti-u-Srpskoj/571126?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T10:43:51+00:00"/>
    <meta property="og:title" content="Dodik: PIK ne može da odlučuje, migrantskih centara neće biti u Srpskoj"/>
    <meta property="og:description" content="BANJALUKA - Srpski član Predsjedništva BiH Milorad Dodik rekao je da Savjet za sprovođenje mira (PIK) ne može da donosi odluke u vezi sa migrantskom krizom u BiH i ponovio da u Republici Srpskoj neće biti migrantskih centara."/>
  </head>
  <body>
    <article>
      <h1>Dodik: PIK ne može da odlučuje, migrantskih centara neće biti u Srpskoj</h1>
      <address><time datetime="2019-11-29T10:43:51+00:00">29 Nov 2019, 10:43</time> by <a rel="author">Srna</a></address>
      <p>BANJALUKA - Srpski član Predsjedništva BiH Milorad Dodik rekao je da Savjet za sprovođenje mira (PIK) ne može da donosi odluke u vezi sa migrantskom krizom u BiH i ponovio da u Republici Srpskoj neće biti migrantskih centara.</p>
      <p>"Postoji odluka vlasti u Republici Srpskoj da na njenoj teritoriji neće biti pravljeni centri za migrante u Srpskoj i tako će i biti", rekao je Dodik novinarima u Banjaluci.</p>
      <p>Ministar unutrašnjih poslova Unsko-sanskog kantona Nermin Kljajić izjavio je juče da su ih posjetili predstavnici britanske Ambasade u BiH i da su dobili obećanje da će zemlje članice PIK-a 5. decembra razmatrati pitanje migrantske krize, te da će biti formirani centri na teritoriji Federacije BiH i Republike Srpske.</p>
    </article>
  </body>
</html>