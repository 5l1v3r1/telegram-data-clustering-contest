<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/29/654285/"/>
    <meta property="og:site_name" content="Економічна правда"/>
    <meta property="article:published_time" content="2019-11-29T10:03:00+00:00"/>
    <meta property="og:title" content="&quot;Нафтогаз&quot; хоче виконати рішення про штраф &quot;Газпрома&quot; на 2,6 мільярда доларів у суді Латвії"/>
    <meta property="og:description" content="Нафтогаз Україна подала клопотання до суду Відземського передмістя Риги про визнання та приведення у виконання рішення Стокгольмського арбітражу щодо транзитного спору від 28 лютого 2018 року."/>
  </head>
  <body>
    <article>
      <h1>"Нафтогаз" хоче виконати рішення про штраф "Газпрома" на 2,6 мільярда доларів у суді Латвії</h1>
      <address>
        <time datetime="2019-11-29T10:03:00+00:00">29 Nov 2019, 10:03</time>
      </address>
      <p>Нафтогаз Україна подала клопотання до суду Відземського передмістя Риги про визнання та приведення у виконання рішення Стокгольмського арбітражу щодо транзитного спору від 28 лютого 2018 року.<br/><br/>Про це повідомляє<a href="https://ua.interfax.com.ua/news/economic/627499.html"> Інтерфакс-Україна.</a></p>
      <p>"Газпром" (MOEX: GAZP) у звіті з МСФЗ повідомляє, що засідання суду з цього клопотання заплановано на кінець квітня 2020 року. ПАТ "Газпром" вивчає можливості щодо захисту своїх інтересів, зазначає російська компанія.<br/><br/><b>Нагадаємо:</b></p>
      <p>
        <i>У лютому 2018 року Стокгольмський арбітраж зобов'язав "Газпром" виплатити "Нафтогазу" штраф 4,63 млрд доларів за недозавантаження української труби.</i>
      </p>
      <p>
        <i>З урахуванням раніше ухваленого рішення за контрактом на постачання "Газпром" має доплатити українській стороні 2,56 млрд доларів. "Газпром" оскаржив це рішення у шведському суді.</i>
      </p>
      <p>
        <i>"Нафтогаз України" намагається стягнути в міжнародних судах із "Газпрому" 2,6 млрд доларів. При цьому через небажання виконати рішення арбітражу борг "Газпрому" перед "Нафтогазом" збільшився на 200 млн доларів у вигляді відсотків, що набігли.</i>
      </p>
      <p>
        <i>Також нещодавно "Нафтогаз" виграв апеляцію по першій скарзі російського "Газпрому" на рішення Стокгольмського арбітражу, який задовольнив вимоги української компанії щодо компенсації за недопоставлені Газпромом обсяги газу для транзиту.</i>
      </p>
      <p>
        <i>Детальніше про зміст та завершення суперечки між компаніями читайте у матеріалі<b>: <a href="https://www.epravda.com.ua/publications/2018/02/28/634557/">Нафтогаз vs Газпром: хто виграв битву під Стокгольмом</a></b></i>
      </p>
    </article>
  </body>
</html>