<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-israel/2019_q4/Article-4fbb64ffdc6be61027.htm"/>
    <meta property="og:site_name" content="mako"/>
    <meta property="article:published_time" content="2019-11-29T10:59:00+00:00"/>
    <meta property="og:title" content="שופט העליון שהביע צער על מות מחבל: &quot;לא התכוונתי לפגוע במשפחות השכולות&quot;"/>
    <meta property="og:description" content="אחרי הסערה, שופט בית המשפט העליון ניל הנדל מתנצל: בעקבות פסק דין שהוציא בעניינו של מחבל מת שבו כתב כי הוא &quot;משתתף בצער המשפחה&quot;, מפרסם הנדל הבהרה: &quot;לא הייתה כוונה לפגוע, מבקש להביע צער רב בפני המשפחות השכולות&quot;"/>
  </head>
  <body>
    <article>
      <h1>שופט העליון שהביע צער על מות מחבל: "לא התכוונתי לפגוע במשפחות השכולות"</h1>
      <h2>אחרי הסערה, שופט בית המשפט העליון ניל הנדל מתנצל: בעקבות פסק דין שהוציא בעניינו של מחבל מת, שבו כתב כי הוא "משתתף בצער המשפחה", מפרסם הנדל הבהרה: "לא הייתה כוונה לפגוע, מבקש להביע צער רב בפני המשפחות השכולות"</h2>
      <address><time datetime="2019-11-29T10:59:00+00:00">29 Nov 2019, 10:59</time> by <a rel="author">גיא פלג</a></address>
      <p><b>אחרי הסערה – מגיעה התנצלות: </b>שופט בית המשפט העליון ניל הנדל מפרסם היום (שישי) הבהרה, ואומר: "לא הייתה כל כוונה לפגוע באיש. מבקש להביע את צערי הרב בפני המשפחות השכולות אשר נפגעו מכך".</p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>השופט הנדל פרסם השבוע החלטה על סגירת עתירה הנוגעת למחבל שמת בעקבות מחלה. המחבל, סאמי עאהד אבו דיאק, נידון למאסר עולם לאחר שרצח לפני 18 שנה את איליה קריביץ' ז"ל. בהחלטתו כתב השופט הנדל כי הוא משתתף בצער המשפחה – ועורר סערה.</p>
      <p>דוברות בתי המשפט פרסמה היום הבהרה בשם השופט הנדל, ובה נכתב: "השופט הנדל נתבקש לבטל עתירה שהוגשה, עקב פטירתו של העותר בעת ריצוי עונשו בבית הסוהר. בפעמים הבודדות שמקרים כאלו מתרחשים, נוהג השופט הנדל להוסיף השתתפות בצער המשפחה".</p>
      <p>בהבהרה צוין כי בעקבות מותו של העותר לא היה צורך להעמיק בפרטי העתירה. בסיומה מבקש הנדל להתנצל: "כמובן שלא הייתה כל כוונה לפגוע באיש. השופט הנדל מבקש להביע את צערו הרב בפני המשפחות השכולות אשר נפגעו מכך".</p>
    </article>
  </body>
</html>