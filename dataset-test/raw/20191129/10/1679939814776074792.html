<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cutremurul-din-albania-numarul-mortilor-in-crestere-salvatorii-au-recuperat-mai-multe-trupuri-neinsufletite-de-sub-daramaturi_3060402.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T10:38:21+00:00"/>
    <meta property="og:title" content="CUTREMURUL din Albania: Numărul morţilor, în creştere. Salvatorii au recuperat mai multe trupuri neînsuflețite de sub dărâmături"/>
    <meta property="og:description" content="Bilanț în creştere în Albania, unde, în urma cutremurului de marți și a replicilor care au urmat, au murit 40 de oameni, iar peste 650 au fost răniți. Printre victime se numără și logodnica fiului premierului albanez şi întreaga ei familie.Echipele de int"/>
  </head>
  <body>
    <article>
      <h1>CUTREMURUL din Albania: Numărul morţilor, în creştere. Salvatorii au recuperat mai multe trupuri neînsuflețite de sub dărâmături</h1>
      <address><time datetime="2019-11-29T10:38:21+00:00">29 Nov 2019, 10:38</time> by <a rel="author">PUBLIKA.MD</a></address>
      <p><b>Bilanț în creştere în Albania, unde, în urma cutremurului de marți și a replicilor care au urmat, au murit 40 de oameni, iar peste 650 au fost răniți.</b> Printre victime se numără și logodnica fiului premierului albanez şi întreaga ei familie.</p>
      <p>
        <b>Echipele de intervenție au recuperat mai multe trupuri neînsuflețite de sub dărâmături. În ajutorul albanezilor au sărit și 52 de salvatori români.</b>
      </p>
      <p>O replică de 4,6 grade pe scara Richter i-a surprins pe aceștia în timpul operaţiunilor de salvare.<br/><br/><b>Pompierii români încercau să scoată două victime de sub ruinele unei case din orașul Durres în momentul în care au resimțit replica puternică: "</b>Am evacuat zona, acum așteptăm să fim în siguranță ca să intervenim din nou. S-au găsit două victime pe partea din spate a clădirii și se presupune că mai este o victimă pe partea din spatele clădirii".<br/><br/><b>Salvatorii din țara vecină au fost ajutați de patru câini special antrenați: "</b>Ei dau niște indicații, dar e greu să se pună pe o semnalizare clară, pentru că e departe, dar mergem".<br/><br/><b>Într-o casă transformată în moloz în urma cutremurului locuia o familie cu nouă membri. Doar unul a supraviețuit</b>. Salvatorii i-au descoperit pe cei doi soţi care au murit ținându-se în brațe. Și președintele Albaniei, Ilir Meta, a venit în orașul Durres. El a ținut să le mulțumească pompierilor români.<br/><br/>"Toată lumea știe că România ajută Albania în aceste momente critice, sunt specializați în salvare şi fac tot ce pot pentru a ne ajuta să găsim oameni sub clădirile prăbușite. Îi suntem recunoscători României pentru această reacție rapidă și pentru ajutorul profesionist", a declarat Ilir Meta, președintele Albaniei.<br/><br/><b>Ajutorul trimis de România este cel mai consistent dintre toate țările care au reacționat. În Albania sunt doar 50 de salvatori antrenați special pentru astfel de situații.</b></p>
      <related>
        <h4>Pe aceeaşi temă</h4>
        <a href="https://www.publika.md/tragedie-aviatica-in-canada-toti-pasagerii-aflati-la-bordul-avionului-au-murit-printre-victime-sunt-si-copii-foto_3060353.html"/>
        <a href="https://www.publika.md/s-a-stins-in-propria-casa-o-femeie-din-stanga-nistrului-a-murit-in-urma-unui-incendiu-video_3060370.html"/>
        <a href="https://www.publika.md/imagini-cutremuratoare-doi-tineri-au-murit-imbratisati-dupa-seismul-devastator-din-albania-video_3060373.html"/>
      </related>
    </article>
  </body>
</html>