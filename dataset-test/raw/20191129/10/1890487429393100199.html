<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521875-projekty-financovane-z-irop-ziskaly-oceneni-v-soutezi-egovernment-the-best-2019--nejzajimavejsich-p/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Projekty financované z IROP získaly ocenění v soutěži Egovernment The Best 2019 – nejzajímavějších p"/>
    <meta property="og:description" content="Jedním ze specifických cílů, kam směřuje podpora z Integrovaného regionálního operačního programu (IROP), je e-Government, pro který je určeno celkem 9 mld. Kč z Evropského fondu pro regionální rozvoj. Projekty e-Governmentu nejenom mění fungování veř..."/>
  </head>
  <body>
    <article>
      <h1>Projekty financované z IROP získaly ocenění v soutěži Egovernment The Best 2019 – nejzajímavějších p</h1>
      <address><time datetime="2019-11-29T10:00:00+00:00">29 Nov 2019, 10:00</time> by <a rel="author">mmr.cz</a></address>
      <h3>Projekty financované z IROP získaly ocenění v soutěži Egovernment The Best 2019 – nejzajímavějších projektů elektronizace veřejné správy v ČR</h3>
      <p>29. 11. 2019</p>
      <p>Jedním ze specifických cílů, kam směřuje podpora z Integrovaného regionálního operačního programu (IROP), je e-Government, pro který je určeno celkem 9 mld. <a href="https://www.kurzy.cz/kurzy-men/">Kč</a> z Evropského fondu pro regionální rozvoj. Projekty e-Governmentu nejenom mění fungování veřejné správy a eliminují méně pozitivní zkušenosti s úřady, ale některé projekty se díky své zajímavosti účastnily 14. ročníku soutěže Egovernment The Best 2019, kterou tradičně připravil Magazín Egovernment. Vyhlášení výsledků soutěže se uskutečnilo začátkem týdne během slavnostního večera v Obecním domě v Praze.</p>
      <p><i>„Těší mě, že projekty financované z Integrovaného regionálního operačního programu přispívají ke zlepšení fungování veřejné správy v ČR a o to víc mě těší, když přínos zrealizovaných projektů ocení i odborníci z oblasti e-Government a IT,“</i> řekl náměstek ministryně pro místní rozvoj Zdeněk Semorád.<br/><br/>Do letošního ročníku v rámci čtyř kategorií bylo přihlášeno celkem 33 projektů, z toho 3 projekty byly financovány z IROP. Vítězem soutěže v kategorii Obce se stal projekt „Moderní elektronický úřad“, který snižuje administrativní zátěže občanů i pracovníků Městského úřadu <a href="https://www.kurzy.cz/obec/svitavka/">Svitávka</a> a posiluje transparentnost transakcí. Druhé místo v kategorii Kraje získal projekt „Evidenční systém sbírkových předmětů <a href="https://regiony.kurzy.cz/kraj/zlinsky/">Zlínského kraje</a>“, který usnadňuje aktivity paměťových institucí v oblasti sbírkotvorné činnosti a třetí místo ve stejné kategorii získal projekt „Systém pomoci na vyžádání“ pro podporu operačního řízení během poskytování včasné a kvalitní přednemocniční péče obyvatelstvu v <a href="https://regiony.kurzy.cz/kraj/moravskoslezsky/">Moravskoslezském kraji</a>. Podrobnosti o uvedených vítězných projektech z IROP najdete <u>zde</u>.<br/><br/>Realizace projektů v oblasti e-Egovernment přispívá ke snížení byrokratické a administrativní zátěže elektronizací procesů či ke zvýšení důvěry vůči elektronickým transakcím. Zajímavé projekty elektronizace veřejné správy zrealizované v ČR prezentuje Magazín Egovernment, čímž inspiruje ostatní potenciální realizátory.</p>
      <figure>
        <img src="https://img3.kurzy.cz/zpravy/obrazky/75/521875-projekty-financovane-z-irop-ziskaly-oceneni-v-soutezi-egovernment-the-best-2019--nejzajimavejsich-p/2_w670h450.gif"/>
      </figure>
      <p>class="col-12 col-md-8"&gt;</p>
      <related>
        <h4>Příbuzné stránky</h4>
        <a href="https://www.kurzy.cz/tema/4336285.html"/>
        <a href="https://www.kurzy.cz/tema/5527217.html"/>
        <a href="https://zpravy.kurzy.cz/295094-tatra-phoenix-ziskala-oceneni-v-soutezi-truck-of-the-year/"/>
        <a href="https://www.kurzy.cz/tema/4530975.html"/>
        <a href="https://www.kurzy.cz/tema/5167307.html"/>
        <a href="https://www.kurzy.cz/tema/5393068.html"/>
        <a href="https://www.kurzy.cz/zpravy/409517-pegas-ziskal-prestizni-oceneni-od-proctergamble-18-10-2016/"/>
        <a href="https://tema.kurzy.cz/detail/mf-dnes-projekty-financovane-eu-koordinoval-na-vnitru-ridic-840939.html"/>
        <a href="https://www.kurzy.cz/tema/5029816.html"/>
        <a href="https://www.kurzy.cz/kreslene-vtipy/projekt_financovany_z_dani/"/>
        <a href="https://www.kurzy.cz/tema/4451720.html"/>
        <a href="https://www.kurzy.cz/tema/4288206.html"/>
      </related>
    </article>
  </body>
</html>