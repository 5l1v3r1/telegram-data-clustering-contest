<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715711-manh-me-metadidomeno-noshma-o-iereas-poy-kathgoreitai-oti-viaze-12chronh.html"/>
    <meta property="og:site_name" content="madata.gr"/>
    <meta property="article:published_time" content="2019-11-29T10:57:00+00:00"/>
    <meta property="og:title" content="Μάνη: Με μεταδιδόμενο νόσημα ο ιερέας που κατηγορείται ότι βίαζε 12χρονη"/>
    <meta property="og:description" content="Μια νέα εξέλιξη που σοκάρει έρχεται στο φως της δημοσιότητας και αφορά την υπόθεση του 57χρονου ιερέα που κατηγορείται ότι βίαζε μία 12χρονη.Όπως αναφέρθηκε στην"/>
  </head>
  <body>
    <article>
      <h1>Μάνη: Με μεταδιδόμενο νόσημα ο ιερέας που κατηγορείται ότι βίαζε 12χρονη</h1>
      <address>
        <time datetime="2019-11-29T10:57:00+00:00">29 Nov 2019, 10:57</time>
      </address>
      <p>Μια νέα εξέλιξη που σοκάρει έρχεται στο φως της δημοσιότητας και αφορά την υπόθεση του 57χρονου ιερέα που κατηγορείται ότι βίαζε μία 12χρονη.<br/><br/>Όπως αναφέρθηκε στην εκπομπή του Γιώργου Παπαδάκη «Καλημέρα Ελλάδα», ο ιερέας, μετά την προφυλάκισή του στις φυλακές Τριπόλεως, υποβλήθηκε σε καθιερωμένες ιατρικές εξετάσεις και διαγνώστηκε με λοιμώδες μεταδιδόμενο νόσημα. Από τα πρώτα στοιχεία ο ιερέας δεν γνώριζε ότι νοσούσε.<br/><br/>Σύμφωνα με τον ΑΝΤ1 η 12χρονη δεν έχει μολυνθεί και χαίρει άκρας υγείας.<br/><br/>Το ανήλικο κορίτσι, που φέρεται να κακοποιούνταν από τα 9, μην αντέχοντας άλλο την κακοποίηση, είχε απευθυνθεί στο «Χαμόγελο του Παιδιού», το οποίο κίνησε όλες τις διαδικασίες που οδήγησαν στην έκδοση εντάλματος σύλληψης σε βάρος του ιερέα. Η σύλληψη του ιερέα έγινε την Τρίτη 22 Οκτωβρίου.<br/><br/><b>Στην κατάθεσή της φέρεται να είχε πει:</b><br/><br/>«Ο μπαμπάς Ν....ήρθε χωρίς το παντελόνι  και το εσώρουχο και μου έβγαλε το παντελόνι και το κιλοτάκι μου και μου έκανε κάτι κακό και εγώ πονούσα. Αυτό έχει γίνει και μία άλλη φορά. Μετά ήλθε η μαμά στο σπίτι και μας βρήκε στο κρεβάτι. Είπε "τι κάνετε εκεί;" Εγώ της είπα ότι "ο Ν...το έκανε αυτό με το ζόρι". Η μαμά μετά με χτύπησε με τα χέρια της. Αυτά που μου έκανε ο ιερέας μου τα είχε κάνει και ο παππούς Θ...».<br/><br/>Σοκ είχαν προκαλέσει οι δηλώσεις της μητέρας της 12χρονης.<br/><br/>«Τον έχω πιάσει τον παπά με την κόρη μου. Η κόρη μου ντυνόταν, πάνω είχε ρούχα, κάτω δεν είχε, και γελούσε ο παπάς. Δεν πέρασε από το μυαλό μου, έβγαινε βόλτα με την κόρη δεν μου έδινε δικαίωμα. Μπορούσε να την πάει στη μάνα μου αλλά δεν την πήγε, προτίμησε να τη δώσει στο Χαμόγελο. Στην κουβέρτα έχω δει αίματα και το έχω πει στον παπά. Έμπαινε στο δωμάτιο της ξάπλωναν μαζί, δεν πέρασε από το μυαλό μου, όμως, του είχα πολύ εμπιστοσύνη επειδή ήταν ιερέας», είχε πει παλιότερα τον ΑΝΤ1.</p>
      <figure>
        <iframe src="https://www.youtube.com/embed/h-IIInga0bA" width="560" height="315" data-service="Youtube" scrolling="no"/>
      </figure>
    </article>
  </body>
</html>