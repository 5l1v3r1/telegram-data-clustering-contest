<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/drzava-prodaje-akcije-u-coki-i-transportu-iz-zrenjanina/"/>
    <meta property="og:site_name" content="Krstarica"/>
    <meta property="article:published_time" content="2019-11-29T10:26:00+00:00"/>
    <meta property="og:title" content="Država prodaje akcije u „Čoki“ i „Transportu“ iz Zrenjanina"/>
    <meta property="og:description" content="BEOGRAD - Ministarstvo privrede objavilo je da će na Beogradskoj berzi ponuditi na prodaju akcije PIO fonda koje ova državna ustanova ima u Duvanskoj"/>
  </head>
  <body>
    <article>
      <h1>Država prodaje akcije u „Čoki“ i „Transportu“ iz Zrenjanina</h1>
      <address><time datetime="2019-11-29T10:26:00+00:00">29 Nov 2019, 10:26</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/522258-750x430.jpg"/>
        <figcaption>Foto: Tanjug/Print screen</figcaption>
      </figure>
      <p>BEOGRAD – Ministarstvo privrede objavilo je da će na Beogradskoj berzi ponuditi na prodaju akcije PIO fonda koje ova državna ustanova ima u Duvanskoj industriji „Čoka“.</p>
      <p>Takođe, kako se navodi, resorno Ministarstvo će se uključiti u trgovanje akcijama preduzeća Saobraćaj i transport a.d. Zrenjanin i ispostaviti nalog za prodaju akcija ovog preduzeća, a koje su u vlasništvu Akcionarskog fonda.</p>
      <p>Ministarstvo privrede u ime Republičkog fonda za penzijsko i invalidsko osiguranje prodavaće na Beogradskoj berzi 1.538 akcija u vlasništvu Fonda što, inače, čini oko 3,8 posto akcija Duvanske indsustrije „Čoka“.</p>
      <p>Kada je reč o trgovanju akcijama preduzeća Saobraćaj i transport a.d. Zrenjanin,<br/>na prodaju je 595 akcija u vlasništvu Akcionarskog fonda (oko 2,7 odsto od ukupne emisije akcija zrenjaninskog preduzeća).</p>
      <p>(Tanjug)</p>
    </article>
  </body>
</html>