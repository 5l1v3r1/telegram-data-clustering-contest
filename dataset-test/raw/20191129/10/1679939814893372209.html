<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-tanar-injungiat-la-balul-bobocilor-la-iasi-doi-studenti-moldoveni-au-fost-audiati_3060398.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T10:05:45+00:00"/>
    <meta property="og:title" content="Un tânăr, înjungiat la Balul Bobocilor, la Iași. Doi studenţi moldoveni au fost audiați"/>
    <meta property="og:description" content="Un student al Facultății de Drept din Iași a fost înjunghiat și bătut în noaptea de joi spre vineri, în timp ce participa la Balul bobocilor. Polițistii au dus la audieri doi tineri, care ar fi declarat că scandalul a fost pornit chiar de victimă.Un tânăr"/>
  </head>
  <body>
    <article>
      <h1>Un tânăr, înjungiat la Balul Bobocilor, la Iași. Doi studenţi moldoveni au fost audiați</h1>
      <address><time datetime="2019-11-29T10:05:45+00:00">29 Nov 2019, 10:05</time> by <a rel="author">PUBLIKA.MD</a></address>
      <p>
        <b>Un student al Facultății de Drept din Iași a fost înjunghiat și bătut în noaptea de joi spre vineri, în timp ce participa la Balul bobocilor. Polițistii au dus la audieri doi tineri, care ar fi declarat că scandalul a fost pornit chiar de victimă.</b>
      </p>
      <p>Un tânăr de 22 de ani din Piatra Neamț a fost lovit cu pumnii în față și înjunghiat în zona abdomenului, în noaptea de joi spre vineri, într-un club din Iași, în timp ce participa la Balul Bobocilor de la Facultatea de Drept.</p>
      <p>„Am fost sesizați prin apel 112 la ora 1.20 de un tânăr de 22 de ani cu privire la faptul că în timp ce se afla într-un club din municipiul Iași a fost agresat fizic.Polițiștii s-au deplasat la fata locului, unde au identificat mai multe persoane. În cauză a fost deschis un dosar penal pentru săvârșirea infracțiunii de loviri sau alte violențe", a declarat, pentru Mediafax, Ioana Bîlea, purtătorul de cuvânt al IPJ Iași.</p>
      <p>Potrivit unor surse judiciare, la audieri au fost duși doi tineri, de 22 și 23 de ani, din Republica Moldova. Aceștia ar fi declarat că victima a început scandalul și că totul ar fi plecat de la faptul că tânărul s-ar fi comportat urât cu o prietenă de-a lor.</p>
      <p>Tânărul care a fost înjunghiat a fost transportat la Spitalul Sfântul Spiridon, unde a primit îngrijiri medicale.</p>
    </article>
  </body>
</html>