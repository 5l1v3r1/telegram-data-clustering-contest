<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90871"/>
    <meta property="og:site_name" content="Denník politika"/>
    <meta property="article:published_time" content="2019-11-29T10:35:01+00:00"/>
    <meta property="og:title" content="Manžel zastrelil manželku, ktorá odmietla dať výpoveď v práci"/>
    <meta property="og:description" content="29.11.2019 (Webnoviny.sk) – V Pakistane manžel zastrelil manželku, ktorá odmietla jeho žiadosť, aby dala výpoveď v práci. Prípad sa stal v meste Láhaur, kde pracovala ako novinárka pre miestne noviny."/>
  </head>
  <body>
    <article>
      <h1>Manžel zastrelil manželku, ktorá odmietla dať výpoveď v práci</h1>
      <address><time datetime="2019-11-29T10:35:01+00:00">29 Nov 2019, 10:35</time> by <a rel="author">Webnoviny</a></address>
      <p>29.11.2019 (Webnoviny.sk) – V Pakistane manžel zastrelil manželku, ktorá odmietla jeho žiadosť, aby dala výpoveď v práci. Prípad sa stal v meste Láhaur, kde pracovala ako novinárka pre miestne noviny.</p>
      <p>Medzinárodná federácia novinárov v piatok požiadala pakistanské úrady, aby vraždu riadne vyšetrili. Urodž Ikbal zastrelil jej manžel Dilavár Ali v pondelok, teda na Medzinárodný deň eliminácie násilia páchaného na ženách.</p>
      <p>Rodina zosnulej objasnila, že novinárka upozornila políciu na týranie zo strany páchateľa, no muži zákona nič nespravili. Polícia ho už zatkla a obvinila z vraždy.</p>
      <p>Agentúra AP dodáva, že veľa pakistanských žien čelí obťažovaniu na pracovisku, no mnohí násilníci uniknú trestu, keďže obete ich správanie nenahlásia pre obavy zo sociálnej stigmy.</p>
      <p>Viac k témam: <a href="https://www.webnoviny.sk/tag/vrazda/"><u>vražda</u></a><br/>Zdroj: Webnoviny.sk – <a href="https://www.webnoviny.sk/manzel-zastrelil-manzelku-ktora-odmietla-dat-vypoved-v-praci/"><u>Manžel zastrelil manželku, ktorá odmietla dať výpoveď v práci</u></a> © SITA Všetky práva vyhradené.</p>
    </article>
  </body>
</html>