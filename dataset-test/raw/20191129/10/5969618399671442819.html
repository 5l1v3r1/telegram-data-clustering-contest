<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Arsenal/epishmo-telos-o-emeri-apo-thn-arsenal.5648253.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T10:15:00+00:00"/>
    <meta property="og:title" content="Επίσημο: Τέλος ο Έμερι από την Άρσεναλ"/>
    <meta property="og:description" content="Ο Ουνάι Έμερι αποτελεί παρελθόν από τον πάγκο της Άρσεναλ μετά τα συνεχή ανεπιτυχή αποτελέσματα όπως ανακοίνωσαν οι κανονιέρηδες ."/>
  </head>
  <body>
    <article>
      <h1>Επίσημο: Τέλος ο Έμερι από την Άρσεναλ</h1>
      <h2>Ο Ουνάι Έμερι αποτελεί παρελθόν από τον πάγκο της Άρσεναλ μετά τα συνεχή ανεπιτυχή αποτελέσματα όπως ανακοίνωσαν οι "κανονιέρηδες".</h2>
      <address><time datetime="2019-11-29T10:15:00+00:00">29 Nov 2019, 10:15</time> by <a rel="author">Sport24.gr</a></address>
      <p>Παρελθόν από τον πάγκο της <a href="https://www.sport24.gr/football/omades/Arsenal/">Άρσεναλ</a> αποτελέι ο Ουνάι Έμερι μετά από 18 μήνες στον πάγκο των κανονιέρηδων. Ο Ισπανός τεχνικός πλήρωσε το μάρμαρο για τις κάκιστες εμφανίσεις της τελευταίας περιόδου, αφού οι Λονδρέζοι αγνοούν τη νίκη για έναν ολόκληρο μήνα.</p>
      <p>Η διοίκηση του κλαμπ πραγματοποίησε σύσκεψη κορυφής μετά από την <a href="https://www.sport24.gr/football/EuropaLeague/europa-league-stoys-32-o-apoel-htta-me-giouxa-h-arsenal.5648103.html">ήττα από την Άιντραχτ Φρανκφούρτης με 2-1</a> στο Έμιρεϊτς για το <a href="https://www.sport24.gr/football/EuropaLeague/">Europa League</a> και αποφασίστηκε να πορευθούν χωρίς τον Ισπανό για τη συνέχεια της σεζόν.</p>
      <p>Υπηρεσιακός προπονητής μέχρι νεωτέρας αναλαμβάνει ο Φρέντι Λιούνμπεργγκ, που αγωνίστηκε στο παρελθόν για εννέα ολόκληρα χρόνια στους "κανονιέρηδες".</p>
      <p>Η κατάσταση ήταν εδώ και αρκετό καιρό δύσκολη για τον Έμερι, με τους φιλάθλους της ομάδας να ζητούν την απόλυσή του. Ο Ισπανός ήταν ο αντικαταστάτης του Αρσέν Βενγκέρ και πάνω του έπεσε το βάρος για τη δημιουργία της νέας Άρσεναλ.</p>
      <p>Ο 48χρονος κάθισε για 78 παιχνίδια στον πάγκο των "κανονιέρηδων" με απολογισμό 43 νίκες, 16 ισοπαλίες και 19 ήττες.</p>
      <p> </p>
    </article>
  </body>
</html>