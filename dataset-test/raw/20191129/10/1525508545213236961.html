<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783790/%D8%B1%D8%A7%D9%87%DA%A9%D8%A7%D8%B1%D9%87%D8%A7%DB%8C-%D9%BE%DB%8C%D8%A7%D8%AF%D9%87-%D8%B3%D8%A7%D8%B2%DB%8C-%DA%A9%D8%B4%D8%A7%D9%88%D8%B1%D8%B2%DB%8C-%D9%87%D9%88%D8%B4%D9%85%D9%86%D8%AF-%D8%A8%D8%A7-%D9%81%D9%86%D8%A7%D9%88%D8%B1%DB%8C-%D9%81%D8%B6%D8%A7%DB%8C%DB%8C-%D8%A8%D8%B1%D8%B1%D8%B3%DB%8C-%D9%85%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T10:57:12+00:00"/>
    <meta property="og:title" content="راهکارهای پیاده‌سازی کشاورزی هوشمند با فناوری فضایی بررسی می شود"/>
    <meta property="og:description" content="رویداد «راهکارهای پیاده‌سازی کشاورزی هوشمند» با تاکید بر استفاده از فناوری فضایی برای افزایش بهره وری در حوزه کشاورزی، ۱۰ آذرماه جاری در تهران برگزار می شود."/>
  </head>
  <body>
    <article>
      <h1>راهکارهای پیاده‌سازی کشاورزی هوشمند با فناوری فضایی بررسی می شود</h1>
      <address><time datetime="2019-11-29T10:57:12+00:00">29 Nov 2019, 10:57</time> by <a rel="author" href="https://www.mehrnews.com/archive?jr=184" target="_blank">معصومه بخشی پور</a></address>
      <p>به گزارش <a href="https://www.mehrnews.com/">خبرنگار مهر</a>، مرتضی براری رئیس سازمان فضایی ایران با اعلام این خبر، در اینستاگرام نوشت: بیش از ۱۵ میلیون هکتار اراضی کشاورزی و باغ در کشور، تشنه ورود فناوری‌های نوین برای افزایش بهره‌وری هستند.</p>
      <p>وی افزود: در سال یکسال گذشته استارت‌آپ‌های حوزه فناوری فضایی به ارائه خدمات در حوزه کشاورزی پرداخته‌اند که در مدیریت صحیح منابع و افزایش بهره‌وری این حوزه تاثیر بسیار مثبتی داشته‌اند.</p>
      <p>رئیس سازمان فضایی ایران با بیان اینکه استارت‌آپ‌های این حوزه در حال رشد هستند و توسعه بازار آنها یکی از اولویت‌های سازمان فضایی محسوب می شود، گفت: در این مسیر، سلسله نشست‌هایی را در حوزه‌های مختلف تدوین کرده‌ایم تا با حضور فعالان و دست‌اندرکاران آنها، بستر لازم برای ارائه خدمات نوین و خلاقانه حوزه فضایی را مهیا کنیم.</p>
      <p>براری با بیان اینکه رشد و توسعه صنعت فضایی هدفی است که همه با هم برای تحقق آن تلاش خواهیم کرد، ادامه داد: در این راستا اولین نشست با عنوان «رویداد راهکارهای پیاده‌سازی کشاورزی هوشمند» در روز یکشنبه ۱۰ آذرماه در تهران برگزار خواهد شد.</p>
      <p>ارائه توانمندی های شرکتهای حوزه اینترنت اشیاء، شرکتهای فضاپایه، شرکتهای کشاورزی دقیق و شرکتهای پهپادی در کشاورزی هوشمند از جمله محورهای این نشست است که در مرکز مطالعات بهره وری سازمان مدیریت صنعتی برگزار می شود.</p>
      <p>بررسی پیشرفت تفاهم نامه میان وزارت ارتباطات و وزارت جهاد کشاورزی در خصوص کشاورزی دقیق نیز از دیگر برنامه های این رویداد است.</p>
    </article>
  </body>
</html>