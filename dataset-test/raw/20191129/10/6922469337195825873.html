<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/fondi-e-polizze/615202/assogestioni-la-raccolta-rallenta-a-ottobre-intesa-ancora-prima"/>
    <meta property="og:site_name" content="bluerating"/>
    <meta property="article:published_time" content="2019-11-29T10:18:08+00:00"/>
    <meta property="og:title" content="Assogestioni, la raccolta rallenta. Intesa ancora prima"/>
    <meta property="og:description" content="La raccolta netta a ottobre frena, ma rimane poco sopra il miliardo di euro (1,04). Lo si apprende dai dati diffusi da Assogestioni."/>
  </head>
  <body>
    <article>
      <h1>Assogestioni, la raccolta rallenta. Intesa ancora prima</h1>
      <address><time datetime="2019-11-29T10:18:08+00:00">29 Nov 2019, 10:18</time> by <a rel="author">Marcello Astorri</a></address>
      <p>La raccolta netta a ottobre frena, ma rimane poco sopra il miliardo di euro (1,04). Lo si apprende dai dati di Assogestioni, che rivelano per l’industria del risparmio gestito numeri inferiori – anche se comunque positivi – rispetto a quelli registrati a settembre, quando gli afflussi erano stati di 1,87 miliardi. A rallentare il dato del mese è stata la performance negativa dei fondi aperti monetari flessibili con deflussi per 225 milioni. Al netto di questo, da inizio anno sono stati raccolti 59,6 miliardi dall’industria nel suo complesso.</p>
      <p>Per quanto riguarda le società, al top si conferma il gruppo<b> Intesa Sanpaolo</b> con i suoi 1,3 miliardi: un risultato ben bilanciato tra le controllate Eurizon (671 milioni) e Fideuram (634 milioni). Seconda piazza per <b>Deutsche Bank</b> con un risultato positivo per 764 milioni. Mentre <b>Amundi</b>, del gruppo Crédit Agricole, archivia ottobre con afflussi per 497 milioni. La maglia del nera del mese stavolta spetta a Generali che registra deflussi per 878 milioni. La società, attraverso una nota, ha detto che il dato negativo è dovuto principalmente a operazioni infragruppo.</p>
      <related>
        <a href="https://www.bluerating.com/fondi-e-polizze/614415/assogestioni-intesa-stacca-tutti-nel-trimestre-kairos-flop"/>
        <a href="https://www.bluerating.com/fondi-e-polizze/611875/assogestioni-impressioni-buone-di-settembre"/>
        <a href="https://www.bluerating.com/banche-e-reti/606970/assogestioni-continua-la-marcia-dei-fondi"/>
      </related>
    </article>
  </body>
</html>