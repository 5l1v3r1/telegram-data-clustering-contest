<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1575022861-denys-bezborodko-tsikavo-bude-zihraty-proty-desny.html"/>
    <meta property="og:site_name" content="Footboom.com"/>
    <meta property="article:published_time" content="2019-11-29T10:16:00+00:00"/>
    <meta property="og:title" content="Денис Безбородько: &quot;Цікаво буде зіграти проти &quot;Десни&quot;"/>
    <meta property="og:description" content="Форвард &quot;Олександрії&quot; Денис Безбородько в коментарі прес-службі &quot;Десни&quot; розповів про очікування від матчу &quot;Десна&quot; – &quot;Олександрія&quot;."/>
  </head>
  <body>
    <article>
      <h1>Денис Безбородько: "Цікаво буде зіграти проти "Десни"</h1>
      <address>
        <time datetime="2019-11-29T10:16:00+00:00">29 Nov 2019, 10:16</time>
      </address>
      <p>Форвард "Олександрії" Денис Безбородько в коментарі<i> прес-службі </i>"Десни" розповів про очікування від матчу "Десна" – "Олександрія".</p>
      <p>
        <b>– На вихідних ти повернешся у Чернігів в статусі суперника для рідної команди, які емоції перед поєдинком?</b>
      </p>
      <p>– Так, дійсно, у неділю Олександрія зіграє з Десною. Для мене цей матч особливий, багато чого означає, оскільки в Десні я провів два прекрасних сезони: допомагав виходити у вищу лігу, забив перший історичний гол Десни у вищій лізі, тому емоції переповнюють мене коли розумію, що доведеться грати вже в статусі суперника. Якщо бути відвертим, то цікаво грати проти своїх вже екс-партнерів по команді. Думаю на нас чекає цікавий матч.</p>
      <p>
        <b>– Матч з Десною відразу після ЛЄ – це погано чи добре?</b>
      </p>
      <p>– Особисто для мене, то краще грати кожні 4 дні, ніж чекати весь тиждень гру. Зараз я не можу стверджувати добре це чи погано, побачимо все по результату в неділю. Лише після гри можна буде дати відповідь.</p>
      <p>
        <b>– З ким із футболістів Десни підтримуєш спілкування?</b>
      </p>
      <p>– Практично з більшою половиною команди підтримую зв’язок. Коли буваю в Чернігові обов’язково зустрічаємось, розмовляємо. Нема такого, що я пішов з команди і все, обірвалися зв’язки. Ось наприклад, я за Олександрію забив дебютний гол в Лізі Європи. Дуже було приємно коли хлопці з Десни: дзвонили, писали, при зустрічі в Чернігові вітали, тому зв’язок підтримується і я сподіваюся, що так буде надалі. Не можу виділити з ким краще спілкуюся, щоб нікого не образити.</p>
      <p>
        <b>– Кого на сьогоднішній день вважаєш лідером команди?</b>
      </p>
      <p>– Конкретного виділити когось не можу, оскільки лідер це кістяк їх команди. Плюс вони сильні колективними діями, тому важко виокремити лідера.</p>
      <p>
        <b>– Чи можна сказати, що Рябоконь розкрив тебе як футболіста?</b>
      </p>
      <p>– Олександр Дмитрович можна сказати і розкрив, оскільки, давав шанси грати, розраховував на мене, вірив. Я іноді виправдовував його очікування, а іноді – ні, але це футбол. Дуже вдячний йому за ті два сезони під його керівництвом.</p>
      <p>
        <b>– Чи є якась особлива мотивація на матч?</b>
      </p>
      <p>– Звичайно, завжди є мотивація коли граєш проти колишньої команди. Це завжди цікаво грати проти екс-партерів по команді, сподіваюся на нас чекає дуже цікавий і захоплюючий матч.</p>
      <p>
        <b>– Якщо заб’єш гол будеш святкувати?</b>
      </p>
      <p>– Чесно, я поважаю клуб та вдячний їм за проведений час разом, за ті емоції які ми пережили разом. Я нападник, моя задача – виходити і забивати по можливості в кожному матчі, це моя робота. Сподіваюся вдасться забити і в Чернігові, але святкувати не буду.</p>
      <p>
        <b>– Кого будуть підтримувати трибуна тебе чи Десну?</b>
      </p>
      <p>– Звичайно ж будуть підтримувати більше Десну. Хоч я і родом з цього міста, але знаю що у Десни дуже хороша підтримка на трибунах, яка весь час стимулює команду йти вперед, тому тут відповідь очевидна – Чернігів буде за Десну. Алена трибунах будуть і мої рідні, близькі, друзі, так що буде і моя особиста підтримка і це дуже приємно.</p>
      <related>
        <h4>Читайте также:</h4>
        <a href="https://www.footboom.com/ukrainian/high/1574523958-andrii-kuptsov-nam-treba-bulo-dovesty-shcho-v-kubku-obihraly-zoriu-ne-vypadkovo-video.html"/>
        <a href="https://www.footboom.com/ukrainian/high/1574520047-viktor-skripnik-byla-khoroshaya-igra-za-shest-ochkov-i-nenuzhnyy-shtrafnoy.html"/>
      </related>
    </article>
  </body>
</html>