<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Odbornik-iz-Dervente-osumnjicen-da-je-napao-ucenika-u-skoli/571123?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T10:37:16+00:00"/>
    <meta property="og:title" content="Odbornik iz Dervente osumnjičen da je napao učenika u školi"/>
    <meta property="og:description" content="DERVENTA - Slaviša Đuraš, odbornik SNSD iz Dervente osumnjičen je da je fizički napao maloljetnog učenika Osnovne školu “Nikola Tesla” u tom gradu, nakon vršnjačkog obračuna tog trinaestogodišnjaka sa njegovim sinom, saznaju “Nezavisne”."/>
  </head>
  <body>
    <article>
      <h1>Odbornik iz Dervente osumnjičen da je napao učenika u školi</h1>
      <address><time datetime="2019-11-29T10:37:16+00:00">29 Nov 2019, 10:37</time> by <a rel="author">Ljiljana Radić</a></address>
      <p>DERVENTA - Slaviša Đuraš, odbornik SNSD iz Dervente osumnjičen je da je fizički napao maloljetnog učenika Osnovne školu “Nikola Tesla” u tom gradu, nakon vršnjačkog obračuna tog trinaestogodišnjaka sa njegovim sinom, saznaju “Nezavisne”.</p>
      <p>Kako saznajemo, navodno je Đuraševog sina u školi dječak udario u genitalije pa je potražio ljekarsku pomoć, a zatim se njegov otac pojavio u školi da se obračuna sa maloljetnikom.</p>
      <p>Prema riječima našeg izvora Đuraš je  napao maloljetnog učenika, a veće posljedice spriječio je nastavnik.</p>
      <p>Dragana Kerkez, portparol PU Doboj rekla je da je derventskoj policiji prijavljeno da je u pomenutoj školi došlo do vršnjačkog nasilja između dva učenika, nakon čega je roditelj jednog od učenika je fizički napao drugog učenika.</p>
      <p>"Dalji fizički napad spriječio je prosvjetni radnik. O svim detaljima upoznat je tužilac za maloljetnike", rekla je Kerkezova.</p>
      <p>U toku je saslušanje svejdoka, a škola je pokrivena i video nadzorom.</p>
    </article>
  </body>
</html>