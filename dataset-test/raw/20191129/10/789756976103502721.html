<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/twitter-testuje-wielowatkowe-rozmowy-znane-z-reddita/"/>
    <meta property="og:site_name" content="DailyWeb"/>
    <meta property="article:published_time" content="2019-11-29T10:15:21+00:00"/>
    <meta property="og:title" content="Twitter testuje wielowątkowe rozmowy znane z Reddita"/>
    <meta property="og:description" content="Każdy, kto próbował korzystać z Twittera, na pewno od początku trafia na problem znany wszystkim. Chodzi o odnalezienie się w wątkach pod danym tweetem."/>
  </head>
  <body>
    <article>
      <h1>Twitter testuje wielowątkowe rozmowy znane z Reddita</h1>
      <address><time datetime="2019-11-29T10:15:21+00:00">29 Nov 2019, 10:15</time> by <a rel="author">Przemysław Bicki</a></address>
      <h4>Każdy, kto próbował korzystać z Twittera, na pewno od początku trafia na problem znany wszystkim. Chodzi o odnalezienie się w wątkach pod danym tweetem. Często jest tak, że można się pogubić, bo posty są chaotycznie rozrzucone. Szczególnie jeśli odpowiedzi jest masa. Teraz Twitter próbuje to rozwiązać.</h4>
      <p>Chodzi o funkcję, która znana jest z Reddita. Są to zagnieżdżone rozmowy, czy może bardziej w formie drzewa konwersacji. Ma to pomóc w śledzeniu wątków na Twitterze. Aktualnie rozwiązanie to sprawdzane jest już na wersji beta, czyli Twttr. Do oficjalnej wersji ma trafić w 2020 roku.</p>
      <p>Aplikacja testowa jest genialnym sposobem na sprawdzenie nowych funkcji w bardziej „żywej” przestrzeni. Analityczka aplikacji Jane Manchun Wong poinformowała właśnie, że Twitter próbuje zmian także na oficjalnej produkcji. Zapewne odbywa się to na razie w okrojonej skali, ale wszystko wskazuje na to, że funkcja jest już w zaawansowanym stadium. Rok 2020 brzmi enigmatycznie, jednak można przypuszczać, że będą to raczej pierwsze miesiące nowego roku.</p>
      <p>Oprócz wspomnianego podziału wątków zmiany pozwolą na coś w rodzaju śledzenia tweetów. Po zaznaczeniu interesującego nas posta będziemy mogli skoncentrować się tylko na nim i odpowiedziach w tym wątku.</p>
      <p>Takie zmiany zbliżają Twittera do czegoś w rodzaju forum, a internauci już piszą, że robi się nam drugi Reddit, bo taka wielowątkowość przypomina wspomniany serwis. Firma oficjalnie już potwierdziła prowadzone testy, a także fakt, że w przyszłym roku pojawią się one oficjalnie w ramach „większej aktualizacji”.</p>
      <p>Twitter należał do ostatnich bastionów, które twardo trzymały się pierwotnych zasad. Owszem wprowadzano drobne zmiany, ale była to bardziej kosmetyka. Jestem ciekaw, jak taka funkcja spodoba się wiernym miłośnikom Twittera.</p>
      <p>źródło: <a href="https://www.engadget.com/">engadget.com</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/twitter-wprowadza-bezposrednie-wyszukiwanie-wiadomosci-na-ios/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-wprowadza-sposob-na-automatyczne-sledzenie-tematow/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-ponownie-w-ofensywie-przejmuje-konkurencje/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-wypuszcza-nowy-odswiezony-wyglad-wersji-webowej/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/swietne-wiesci-twitter-przywroci-aplikacje-dla-macos/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-otrzymal-tryb-ciemny-jak-go-wlaczyc/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-przywraca-glowny-atut-serwisu-chronologiczna-os-czasu-powraca/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-wprowadza-zmiany-w-feedzie-swojej-aplikacji-mobilnej/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-wreszcie-wprowadza-istotne-zmiany-w-serwisie-wyszukiwarka-pw-i-live-photo/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-oblezony-reklamami-ciagnikow-rolniczych-tez-je-widzisz/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>