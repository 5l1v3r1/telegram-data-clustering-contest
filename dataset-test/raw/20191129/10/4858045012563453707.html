<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/rebelii-houthi-au-anuntat-ca-au-doborat-un-elicopter-saudit-cei-doi-piloti-aflati-la-bord-au-murit_1408095.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T10:14:48+00:00"/>
    <meta property="og:title" content="Rebelii houthi au anunţat că au doborât un elicopter saudit; cei doi piloţi aflaţi la bord au murit"/>
    <meta property="og:description" content="Mişcarea rebelilor houthi din Yemen a anunţat vineri că a doborât un elicopter saudit Apache, în apropiere de graniţa cu Arabia Saudită şi că..."/>
  </head>
  <body>
    <article>
      <h1>Rebelii houthi au anunţat că au doborât un elicopter saudit; cei doi piloţi aflaţi la bord au murit</h1>
      <address><time datetime="2019-11-29T10:14:48+00:00">29 Nov 2019, 10:14</time> by <a rel="author">Ionel Dancu, Reporter</a></address>
      <p>Mişcarea rebelilor houthi din Yemen a anunţat vineri că a doborât un elicopter saudit Apache, în apropiere de graniţa cu Arabia Saudită şi că cei doi piloţi ai aparatului de zbor şi-au pierdut viaţa, relatează Reuters, potrivit Agerpres.</p>
      <p>''Un elicopter saudit Apache a fost doborât de o rachetă sol-aer ... şi cei doi piloţi au murit deoarece aparatul de zbor a ars în întregime ", a afirmat purtătorul de cuvânt mişcării, Yahya Sarea, într-o postare pe Twitter.</p>
      <p>Coaliţia condusă de Arabia Saudită care luptă de peste patru ani împotriva rebelilor houthi nu a confirmat deocamdată incidentul.</p>
      <p>Riadul şi Abu Dhabi sunt parteneri-cheie în cadrul coaliţiei militare conduse din 2015 de Arabia Saudită în sprijinul guvernului yemenit recunoscut de comunitatea internaţională împotriva rebelilor houthi, care ocupă capitala Sanaa din 2014.</p>
    </article>
  </body>
</html>