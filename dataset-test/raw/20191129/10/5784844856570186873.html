<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/samounicujoca-sporocila-prihajajo-na-whatsapp-z-novim-imenom-in-nastavitvami.html?RSSb14d8e9b00d56a97fd9e22bad7a4b83a"/>
    <meta property="og:site_name" content="Računalniške novice"/>
    <meta property="article:published_time" content="2019-11-29T10:00:00+00:00"/>
    <meta property="og:title" content="Samouničujoča sporočila prihajajo na WhatsApp, z novim imenom in nastavitvami"/>
    <meta property="og:description" content="Uporabljate funkcije pošiljanja samouničujočih se sporočil, ki jih ponuja vedno več aplikacij? Glavna prednost te lastnosti je zagotavljanje zaščite in zasebnosti sporočil? V tem č"/>
  </head>
  <body>
    <article>
      <h1>Samouničujoča sporočila prihajajo na WhatsApp, z novim imenom in nastavitvami</h1>
      <address>
        <time datetime="2019-11-29T10:00:00+00:00">29 Nov 2019, 10:00</time>
      </address>
      <p>Uporabljate funkcije pošiljanja samouničujočih sporočil, ki jih ponuja vedno več aplikacij? Glavna prednost te lastnosti naj bi bila zagotavljanje zaščite in zasebnosti sporočil. V tem članku predstavljamo še eno najbolj priljubljenih aplikacij, ki bo kmalu dobila lastnost samodejnega brisanja sporočil. Samouničujoče aplikacije za sporočila so bolj v povpraševanju med najstniki in študenti, ki ne želijo obdržati zgodovine pogovora. Te aplikacije za sporočila izbrišejo sporočila v nekaj sekundah po tem, ko odprete dohodno sporočilo. To je privlačna funkcija za vse tiste, ki ne želijo obdržati svojih fotografij in sporočil v sprejemniku.</p>
      <p>Eden zadnjih akterjev, ki se je odločil za uporabo tovrstne lastnosti, je WhatsApp in nova beta verzija aplikacije kaže jasen način, kako bo lastnost delovala. <a href="https://wabetainfo.com/whatsapp-beta-for-android-2-19-348-whats-new/">WABetaInfo</a> je ugotovil, da je samouničujoča lastnost v beta verziji aplikacije WhatsApp za Android 2.19.348 bila preimenovana. Predhodno znana lastnost pod imenom »Disappearing Messages« se po novem imenuje »Delete Messages«. Najnovejša beta verzija aplikacije spreminja tudi časovni okvir, v katerem bo aplikacija sporočila avtomatsko izbrisala.</p>
      <p>V predhodnih beta izdajah aplikacije je bilo možno sporočila izbrisati po petih sekundah ali po eni uri. Z novim imenom pa bo na voljo tudi novi set nastavitev. Glede na to, da bodo sporočila čakala v »Delete Messages«, bomo lahko uporabniki nastavili, da se sporočila izbrišejo po eni uri, enem dnevu, tednu, mesecu ali letu.</p>
      <p>WABetaInfo je z javnostjo delil še informacije o tem, da bo nova opcija »Delete Messages« podpirala tudi »temni način«, o katerem smo pisali pred kratkim. Z zdaj je sicer nemogoče napovedati, kdaj bo dotična novost na voljo v aplikaciji WhatsApp, vsekakor pa bomo dogajanje na področju spremljali.</p>
      <p>Tako kot mnoge druge Android aplikacije tudi WhatsApp ponuja beta program v Google Play trgovini. Na žalost pa trenutno ni prostora za nove beta uporabnike, vendar bi lahko kmalu spet bilo na voljo nekaj prostora.</p>
      <p>                                                                                              </p>
    </article>
  </body>
</html>