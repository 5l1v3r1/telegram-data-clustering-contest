<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/278007/twee-taxichauffeurs-verdacht-van-oplichting.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-29T10:40:43+00:00"/>
    <meta property="og:title" content="Twee taxichauffeurs verdacht van oplichting"/>
    <meta property="og:description" content="Het Team Bestrijding Ondermijning van de Dienst Infrastructuur Amsterdam heeft twee taxichauffeurs aangehouden op verdenking van grootschalige oplichting van passagiers."/>
  </head>
  <body>
    <article>
      <h1>Twee taxichauffeurs verdacht van oplichting</h1>
      <address>
        <time datetime="2019-11-29T10:40:43+00:00">29 Nov 2019, 10:40</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/taxi_3.jpg?itok=FFFvpOz_"/>
        <figcaption>Foto: Michael Gaida</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/taxi_3.jpg?itok=FFFvpOz_"/>
        <figcaption>Foto: Michael Gaida</figcaption>
      </figure>
      <p><b>Amsterdam - </b>Het Team Bestrijding Ondermijning van de Dienst Infrastructuur Amsterdam heeft twee taxichauffeurs aangehouden op verdenking van grootschalige oplichting van passagiers.</p>
      <p><b>Amsterdam - </b>Het Team Bestrijding Ondermijning van de Dienst Infrastructuur Amsterdam heeft twee taxichauffeurs aangehouden op verdenking van grootschalige oplichting van passagiers.</p>
      <p>De hoofdverdachte is een 29-jarige man uit Wateringen  die ervan wordt verdacht samen met andere taxichauffeurs meerdere passagiers voor veel geld te hebben opgelicht. De chauffeurs lieten hun passagiers contactloos betalen voor hun rit. Later bleken passagiers een veel te hoge ritprijs te hebben betaald, met bedragen oplopend tot soms vele honderden euro's per rit. De gemaakte slachtoffers zijn veelal toeristen en het onderzoek wijst in de richting dat de verdachten voor minimaal 35.000 euro hun slachtoffers zouden hebben opgelicht. </p>
      <p>Op dinsdag 26 november is de hoofdverdachte aangehouden en tijdens een huiszoeking zijn er twee vuurwapens aangetroffen. De vuurwapens zijn inbeslaggenomen, samen met twee voertuigen die een totale waarde hadden van ruim 100.000 euro. Op woensdag 27 november werd een tweede verdachte aangehouden. Deze 20-jarige verdachte uit Amsterdam had twee taxibedrijven en ruim 10 voertuigen op zijn naam staan. </p>
      <p>Het onderzoek naar de oplichtingen is nog in volle gang en nadere aanhoudingen worden niet uitgesloten.<br/> </p>
    </article>
  </body>
</html>