<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/prens-williamdan-west-bromwich-albiona-ziyaret-2105116"/>
    <meta property="og:site_name" content="Fanatik"/>
    <meta property="article:published_time" content="2019-11-29T10:28:00+00:00"/>
    <meta property="og:title" content="Prens William’dan West Bromwich Albion’a ziyaret"/>
    <meta property="og:description" content="İngiliz Kraliyet Ailesi’nden Prens William, West Bromwich Albion takımını ziyaret etti. Prens William, Slaven Bilicin çalıştırdığı Birmingham ekibinin oyuncularına zihinsel sağlık üzerine kısa bir konuşma yaptı."/>
  </head>
  <body>
    <article>
      <h1>Prens William’dan West Bromwich Albion’a ziyaret</h1>
      <h2>İngiliz Kraliyet Ailesi’nden Prens William, West Bromwich Albion takımını ziyaret etti. Prens William, Slaven Bilic'in çalıştırdığı Birmingham ekibinin oyuncularına zihinsel sağlık üzerine kısa bir konuşma yaptı.</h2>
      <address>
        <time datetime="2019-11-29T10:28:00+00:00">29 Nov 2019, 10:28</time>
      </address>
      <p>Bir dönem Beşiktaş'ı da çalıştıran <a href="https://www.fanatik.com.tr/haberler/slaven-bilic">Slaven Bilic</a>'in takımı <a href="https://www.fanatik.com.tr/haberler/west-bromwich-albion">West Bromwich Albion</a>, çok özel bir konuğu ağırladı.</p>
      <p>İngiliz Kraliyet Ailesi’nden <a href="https://www.fanatik.com.tr/haberler/prens-william">Prens William</a>, Championship’te liderliğini sürdüren Birmingham ekibini ziyaret etti.</p>
      <p>İlk olarak A takımı oyuncularıyla bir araya gelen Prens William, futbolcularla kısa bir konuşma gerçekleştirdi.</p>
      <p>Ruh ve zihinsel sağlık üzerine çalışmalar yürüten Prens William, ikinci olarak da genç oyuncularla bir araya geldi.</p>
      <p>Prens William, gençlerin zihinsel sağlığın önemine yönelik sorularını da cevapladı.</p>
      <p>Konuşmaların ardından West Bromwich yönetimi, Prens William'a üzerinde çocuklarının isminin yazılı olduğu imzalı top ve forma hediye etti.</p>
      <p>TRT SPOR</p>
    </article>
  </body>
</html>