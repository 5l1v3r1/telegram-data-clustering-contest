<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/barcelona/2019/11/29/barcelona-120-yasinda"/>
    <meta property="og:site_name" content="FotoMaç"/>
    <meta property="article:published_time" content="2019-11-29T10:28:27+00:00"/>
    <meta property="og:title" content="Barcelona 120 yaşında"/>
    <meta property="og:description" content="İspanya'nın doğusundaki Katalonya bölgesinin dünyaca ünlü spor kulübü Barcelona, 120 yaşına girdi. Futbol tutkunu 6 İspanyol, 3 İsviçreli, 2 İngiliz ve 1 Alman tarafından 29 Kasım 1899'da kurulan Barcelona, geride kalan 119 yılda spor tarihinin en başarılı kulüpleri arasına adını yazdırmayı başardı."/>
  </head>
  <body>
    <article>
      <h1><u><a href="https://www.fotomac.com.tr/haberleri/barcelona?id=dc010927-f8ec-4990-9900-41fad3feddf5">Barcelona</a></u> 120 yaşında</h1>
      <h2>İspanya'nın doğusundaki Katalonya bölgesinin dünyaca ünlü spor kulübü <u><a href="https://www.fotomac.com.tr/haberleri/barcelona?id=dc010927-f8ec-4990-9900-41fad3feddf5">Barcelona</a></u>, 120 yaşına girdi. Futbol tutkunu 6 İspanyol, 3 İsviçreli, 2 İngiliz ve 1 Alman tarafından 29 Kasım 1899'da kurulan Barcelona, geride kalan 119 yılda spor tarihinin en başarılı kulüpleri arasına adını yazdırmayı başardı.</h2>
      <address>
        <time datetime="2019-11-29T10:28:27+00:00">29 Nov 2019, 10:28</time>
      </address>
      <p><u><a href="https://www.fotomac.com.tr/haberleri/barcelona?id=dc010927-f8ec-4990-9900-41fad3feddf5">Barcelona</a></u>, halen İspanyol kulübünde forma giyen <u><a href="https://www.fotomac.com.tr/haberleri/lionel-messi?id=55b25dd9-f3c4-4da0-a034-4af464dd553d">Lionel Messi</a></u> başta olmak üzere <u><a href="https://www.fotomac.com.tr/haberleri/johan-cruyff?id=e21992c9-d9c9-41f7-b07b-600bf123ba84">Johan Cruyff</a></u> (1973-1978 futbolcu, 1988-1996 <u><a href="https://www.fotomac.com.tr/haberleri/teknik-direktor?id=fbd5b00d-90bb-4fd3-9804-616eea02a847">teknik direktör</a></u>), Migueli (1973-1989), Ronald Koeman (1989-1995), Hristo Stoichkov (1990-1998), Michael Laudrup (1989-1994), Rivaldo (1997-2002), <u><a href="https://www.fotomac.com.tr/haberleri/josep-guardiola?id=633a81a0-0fb9-4a80-8e0d-975e94e15ff2">Josep Guardiola</a></u> (1990-2001 futbolcu, 2008-2012 teknik direktör), Ronaldinho (2003-2008) gibi futbol dünyasının sayısız yıldızını kadrosunda barındırdı.</p>
      <p>Barcelona'da oynayan Türk futbolcular <u><a href="https://www.fotomac.com.tr/haberleri/rustu-recber?id=5265da3a-0e05-4d99-a5ea-91dcca5e8007">Rüştü Reçber</a></u> (2003-2004) ve <u><a href="https://www.fotomac.com.tr/haberleri/arda-turan?id=5c0e8040-0f7c-459a-9eeb-960fcf013955">Arda Turan</a></u> (2015-2017) olurken, Şeref Has (1961) ve Seyit Cem Ünsal (1998) da Katalan takımının sezon öncesi hazırlık kampına katılıp bir maç da olsa bu formayı giymişti.</p>
      <p>Bordo-mavili kulüp, 119 yıla 26 lig şampiyonluğu, 5 <u><a href="https://www.fotomac.com.tr/haberleri/sampiyonlar-ligi?id=ce99cabc-8f9a-45b7-abfc-96448ac3a609">Şampiyonlar Ligi</a></u>, 30 <u><a href="https://www.fotomac.com.tr/haberleri/kral-kupasi?id=977432de-bc42-4987-930c-b2e08616409b">Kral Kupası</a></u>, 13 <u><a href="https://www.fotomac.com.tr/haberleri/ispanya-super-kupasi?id=286e975b-2710-4687-beec-98ccf68e5041">İspanya Süper Kupası</a></u>, 5 <u><a href="https://www.fotomac.com.tr/haberleri/avrupa-super-kupasi?id=7e33e906-df4b-4edb-a6e3-2a0e2387d49e">Avrupa Süper Kupası</a></u>, 4 UEFA Kupa Galipleri Kupası, 3 <u><a href="https://www.fotomac.com.tr/haberleri/dunya-kulupler-kupasi?id=3a710e99-a05e-4359-bca7-6397639d232d">Dünya Kulüpler Kupası</a></u> sığdırdı.</p>
      <p><u><a href="https://www.fotomac.com.tr/haberleri/real-madrid?id=059d61b3-092e-4e36-86ff-0abf2300ad7a">Real Madrid</a></u>'in ardından dünyanın en fazla gelir elde eden ikinci kulübü olan Barcelona, Deloitte şirketinin listesine göre 2017-2018 sezonunda 690,4 milyon avro gelir sağladı.</p>
      <p>Lionel Messi, <u><a href="https://www.fotomac.com.tr/haberleri/luis-suarez?id=1389a9b6-7938-45ce-a560-46665f3e38e2">Luis Suarez</a></u>, Antoine Griezmann, Ousmane Dembele, Ivan Rakitic, Sergio Busquets gibi önemli futbolcuları kadrosunda bulunduran Barcelona, bu sezon 671 milyon avro ile <u><a href="https://www.fotomac.com.tr/haberleri/la-liga?id=c32d8da3-2126-414c-8106-33dd27986cf0">La Liga</a></u>'da en yüksek bütçeye sahip takım olarak ilk sırada yer alıyor.</p>
      <related>
        <a href="https://www.fotomac.com.tr/barcelona/2019/11/28/lionel-messi-700-macinda-tarih-yazdi"/>
      </related>
      <p>Kulüp tarihindeki en başarılı yılını teknik direktör Josep Guardiola yönetiminde 2009'da yaşayan Barcelona, o yıl lig şampiyonluğu, Kral Kupası, Şampiyonlar Ligi, Avrupa Süper Kupası, İspanya Süper Kupası ve Dünya Kulüpler Kupası olmak üzere katıldığı tüm turnuvaları kazanmıştı.</p>
      <p>Barcelona, bu sezon La Liga'da geride kalan 14 haftada 28 puan ve averajla lider konumda bulunuyor.</p>
      <p>Diğer yandan "Bir kulüpten fazlası" sloganı ile de tanınan Barcelona Kulübü, İspanya içinde siyasi bir pozisyonu olan ve Katalonya'daki ayrılıkçı girişimlere destek veren bir kulüp olarak da biliniyor.</p>
      <related>
        <a href="https://www.fotomac.com.tr/barcelona/2019/11/25/son-dakika-arda-turanin-basi-dertte-ev-sahibine-soz-verdigi-parayi-odemeyince-barcelona"/>
      </related>
    </article>
  </body>
</html>