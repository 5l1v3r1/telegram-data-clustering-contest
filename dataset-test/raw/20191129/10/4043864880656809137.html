<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/29/7233377/"/>
    <meta property="og:site_name" content="Українська правда"/>
    <meta property="article:published_time" content="2019-11-29T10:26:45+00:00"/>
    <meta property="og:title" content="Дощ, мокрий сніг, туман: як закінчиться календарна осінь"/>
    <meta property="og:description" content="Останній календарний день листопада буде вітряним, на Сході України – з дощем, а на Заході ще й з мокрим снігом."/>
  </head>
  <body>
    <article>
      <h1>Дощ, мокрий сніг, туман: як закінчиться календарна осінь</h1>
      <address>
        <time datetime="2019-11-29T10:26:45+00:00">29 Nov 2019, 10:26</time>
      </address>
      <p>Останній календарний день листопада буде вітряним, на Сході України – з дощем, а на Заході ще й з мокрим снігом.</p>
      <p><b>Джерело:</b> синоптик Наталка Діденко в<a href="https://www.facebook.com/tala.didenko/posts/3029651700398121"> Facebook</a></p>
      <p><b>Пряма мова</b>: "Листопад в Україні завершиться дощем у східних областях, мокрим снігом у західній частині (ожеледиця!) та всюдисущими туманами з мрякою плюс посиленням вітру".</p>
      <p><b>Деталі:</b> Вітер зміниться на північно-західний, пориви будуть сильними. За словами Діденко, це натяк на прийдешнє похолодання.</p>
      <p>Зниження температури повітря торкнеться 30-го листопада західних областей, де в п’ятницю ще порівняно тепло, а в суботу максимальна температура повітря не перевищить +1+4 градусів.</p>
      <p>На Півночі та у більшості центральних областей температура складе +2+5 градусів, але її розхолоджувати сильний вітер.</p>
      <p>На Сході та на Дніпропетровщині очікується +3+8 градусів, у південній частині +5+10, в Криму до +12 градусів.</p>
      <p>У Києві 30-го листопада суттєвих опадів не очікується, лише в другій половині дня чи надвечір ймовірні невеликий дощ з мокрим снігом. Вітер північно-західний, рвучкий.</p>
      <p>Температура повітря у Києві вночі та вдень буде приблизно однаковою, +1+4 градуси. У суботу ввечері вона знизиться до 0-1 морозу.</p>
      <p>Грудень у столиці почнеться холодною погодою, у неділю похолодає на 2-4 градуси, проте суттєвих опадів не передбачається.</p>
      <p><b>Нагадаємо:</b> Синоптик відзначала, що грудень в Україні почнеться похолоданням: 1-2 числа, але далі будуть "<a href="https://www.pravda.com.ua/news/2019/11/28/7233280/">температурні гойдалки</a>": 4-5 грудня в Україні знову потепліє.</p>
      <related>
        <a href="https://www.pravda.com.ua/news/2019/11/28/7233280/"/>
        <a href="https://www.pravda.com.ua/news/2019/11/28/7233245/"/>
        <a href="https://www.pravda.com.ua/news/2019/11/27/7233167/"/>
      </related>
    </article>
  </body>
</html>