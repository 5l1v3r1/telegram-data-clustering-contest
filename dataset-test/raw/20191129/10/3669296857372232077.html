<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/af-var-mi-gundemde-af-yasasi-son-gelismeler-2019"/>
    <meta property="og:site_name" content="CNN Türk"/>
    <meta property="article:published_time" content="2019-11-29T10:44:19+00:00"/>
    <meta property="og:title" content="Af var mı gündemde? Af yasası son gelişmeler 2019"/>
    <meta property="og:description" content="Yargı reformuyla ilgili ikinci paket üzerindeki..."/>
  </head>
  <body>
    <article>
      <h1>Af var mı gündemde? Af yasası son gelişmeler 2019</h1>
      <h2>Yargı reformuyla ilgili ikinci paket üzerindeki çalışmalar devam ediyor. Çalışmaların merkezinde ise ceza infaz kanunuyla ilgili değişiklik teklifi yer alıyor. Teklifin yasalaşmasıyla birlikte binlerde hükümlü erken tahliye edilmiş olacak. Bu durum ise toplumun genelinde “af” olarak nitelendiriliyor. Peki, gündemde af var mı? İşte, af yasasında son gelişmeler…</h2>
      <address>
        <time datetime="2019-11-29T10:44:19+00:00">29 Nov 2019, 10:44</time>
      </address>
      <p><a href="https://www.cnnturk.com/haberleri/af-yasasi">Af yasası</a> ya da başta da belirtiğimiz gibi ceza infaz kanunuyla ilgili değişiklik teklifi üzerinde çalışmalar devam ediyor. Konuyla ilgili en çok araştırılanlar arasında ise “<a href="https://www.cnnturk.com/haberleri/gundemde-af-var-mi">Gündemde af var mı</a>?” sorusunun cevabı yer alıyor. Peki, <a href="https://www.cnnturk.com/haberleri/af-cikacak-mi">af çıkacak mı</a>? İşte, af yasasında <a href="https://www.cnnturk.com/haberleri/son-gelismeler">son gelişmeler</a>…</p>
      <p>Hemen belirtelim ki af yasası yani ceza infaz kanunuyla ilgili değişiklik teklifi henüz TBMM gündemine gelmedi. Ancak <a href="https://www.cnnturk.com/haberleri/ak-parti">AK Parti</a> ve <a href="https://www.cnnturk.com/haberleri/mhp">MHP</a> kurmaylarının çalışmaları devam ediyor. Peki, af yasası ne zaman çıkacak? CNN TÜRK’ün ulaştığı kulis bilgileri…</p>
      <p>“İnfaz düzenlemesi ne zaman gündeme gelecek?” sorusu yanıtını buldu. Edinilen bilgilere göre, AK Parti, infaz indirimini içeren düzenlemeyi yeni yılda yani 2020 Ocak ayında meclis gündemine getirecek.</p>
      <p>AK Parti’nin hukukçu kurmayları ceza infaz düzenlemesi için bir araya geldi. Çalışmada teklifin ayrıntıları netleşti. Bu kapsamda bazı suçların infaz indirimi kapsamı dışında kalması görüşü benimsendi.</p>
      <p>
        <b>HANGİ SUÇLARI KAPSAYACAK?</b>
      </p>
      <p>Terör suçları, kadın ve çocuğa şiddet, cinsel istismar ve mükerrer suçlar. Yani, bir suçun aynı kişi tarafından birden fazla işlenmiş olması da bu kategoride sıralandı. AK Partili hukukçu kurmaylar uyuşturucu suçlarının da kapsam dışında kalması kararı aldı.</p>
      <p>
        <b>UYUŞTURUCU SUÇLARI</b>
      </p>
      <p>AK Partili kaynaklar, daha önce verdiği yasa teklifinde uyuşturucuyla ilgili suçları da infaz indirimi kapsamına sokan MHP’nin de iknaya yakın olduğunu dile getirdiler. AK Parti’nin üzerinde çalıştığı teklif metninde, AMATEM gibi bağımlılıkla mücadele merkezlerinin daha etkin rol oynaması ve bu suçlar için rehabilitasyona ağırlık veren bir düzenlemeye gidilmesi planlanıyor.</p>
      <p>
        <b>DENETİMLİ SERBESTLİK</b>
      </p>
      <p>İnfaz düzenlemesi ile denetimli serbestlik süresi de de artırılacak. Şu anda 2 yıl olan denetimli serbestliğin üst sınırının 3 yıla çekilmesi bekleniyor. Bir diğer görüş ise aldığı cezanın 5’te biri oranında denetimli serbestlik. Yani 20 yıl ceza alan biri için denetimli serbestlik süresinin 4 yıl olması.</p>
      <p>İnfaz indiriminin kapsadığı suçlarda ise cezaevinde kalınacak süre 3’te 2’den yüzde elli’ye indirilecek. Yani 20 yıl ceza alan biri 10 yıl cezaevinde kalacak.</p>
      <p>AK Parti çalışmasının tamamladıktan sonra teklif taslağını başta MHP olmak üzere tüm siyasi partilere götürecek ve uzlaşı arayacak. Teklifin yılbaşından sonra Meclis Başkanlığı'na verilmesi ve 2020 yılının ilk aylarında yasalaşması planlanıyor.</p>
      <related>
        <h4>ilgili haberler</h4>
        <a href="https://www.cnnturk.com/magazin/mastercheften-kim-elendi-masterclassi-kim-kazandi"/>
        <a href="https://www.cnnturk.com/video/turkiye/af-yasasi-onaylandi-mi-yargi-reformu-ve-af-yasasindan-son-haberler"/>
        <a href="https://www.cnnturk.com/video/turkiye/donmez-memnuniyette-bolgeler-arasi-ucurum-var"/>
      </related>
    </article>
  </body>
</html>