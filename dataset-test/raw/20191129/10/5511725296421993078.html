<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/izklaide/slavenibas/citi/forbes-apkopojums-krievijas-pelnosakas-slavenibas-instagrama.d?id=51679319"/>
    <meta property="og:site_name" content="DELFI"/>
    <meta property="article:published_time" content="2019-11-29T10:58:28+00:00"/>
    <meta property="og:title" content="'Forbes' apkopojums: Krievijas pelnošākās slavenības instagramā "/>
    <meta property="og:description" content="&quot;Forbes&quot; Krievijas izdevums nesen publiskojis apkopojumu ar 15 pelnošākajām krievu slavenībām sociālajā tīklā &quot;Instagram&quot;, un topa līdere ir žurnāliste, dažādu TV raidījumu vadītāja Ksenija Sobčaka, kura ar reklāmām un sadarbībām aizvadītajā gadā nopelnījusi 1,6 miljonus ASV dolāru (aptuveni 1,45 miljoni eiro)."/>
  </head>
  <body>
    <article>
      <h1>'Forbes' apkopojums: Krievijas pelnošākās slavenības instagramā </h1>
      <address><time datetime="2019-11-29T10:58:28+00:00">29 Nov 2019, 10:58</time> by <a rel="author">DELFI Izklaide</a></address>
      <p>
        <b>"Forbes" Krievijas izdevums nesen publiskojis apkopojumu ar 15 pelnošākajām krievu slavenībām sociālajā tīklā "Instagram", un topa līdere ir žurnāliste, dažādu TV raidījumu vadītāja <a href="https://www.delfi.lv/temas/ksenija-sobcaka">Ksenija Sobčaka</a>, kura ar reklāmām un sadarbībām aizvadītajā gadā nopelnījusi 1,6 miljonus ASV dolāru (aptuveni 1,45 miljoni eiro).</b>
      </p>
      <p>Kā norāda "Forbes", neviens droši nezina, cik liels šobrīd ir "Instagram" reklāmas tirgus Krievijā. Tas saistīts ar to, ka liela daļa influenceru joprojām neslēdz līgumus. Savukārt "GetBlogger" emuāru autoru veiktie tirgus aprēķini liecina, ka līdz 2018. gada beigām "Instagram" reklāmas tirgus apgrozījums sasniedza ap 10 miljardiem rubļu (aptuveni 141 miljons eiro), bet līdz šī gada beigām tas palielināsies vēl par diviem līdz pieciem miljardiem rubļu.</p>
      <p>15 Krievijas pelnošāko slavenību apkopojumā vairums ļaužu ir TV personības un šovbiznesa zvaigznes. Kas interesanti, topā ir tikai divi vīrieši.</p>
      <p>Absolūtā līdere ir Sobčaka ar jau iepriekš minētajiem 1,6 miljoniem ASV dolāru. Kā vēsta izdevums, pazīstamā TV personība veiksmīgi gūst peļņu no sava konta, ievietojot vairākas reklāmas ziņas nedēļā un dažreiz pat vairākas reklāmas dienā.</p>
      <p>Sobčakas (<a href="https://www.instagram.com/xenia_sobchak/?hl=en">@xenia_sobchak</a>) profilā bieži var redzēt "Dior" un "Bosco" apģērbu zīmolus, "Audi" auto marku un "Beluga" degvīnu.</p>
      <p>Savukārt topa otrajā vietā ar nopelnītiem 860 tūkstošiem ASV dolāru ir ukraiņu izcelsmes dziedātāja un TV personība Regīna Todorenko (<a href="https://www.instagram.com/reginatodorenko/">@reginatodorenko</a>), bet trešajā vietā ierindojas dziedātāja un TV zvaigzne <a href="https://www.delfi.lv/temas/olga-buzova-0">Olga Buzova</a> (<a href="https://www.instagram.com/buzova86/?hl=en">@buzova86</a>), kura ar "Instagram" nopelnījusi tieši tikpat.</p>
      <p>Ar citām Krievijas "Instagram" pelnošāko slavenību apkopojuma personībām un viņu ieņēmumiem var iepazīties <a href="https://www.forbes.ru/biznes-photogallery/386913-sobchak-buzova-habib-15-blogerov-kotorye-zarabatyvayut-bolshe-vsego-v?photo=1">šeit</a>.</p>
      <figure>
        <embed-post data-src="https://www.instagram.com/p/B5aQozkgFWN" data-service="Instagram"/>
      </figure>
      <figure>
        <embed-post data-src="https://www.instagram.com/p/B4mOMXigFpD" data-service="Instagram"/>
      </figure>
      <figure>
        <embed-post data-src="https://www.instagram.com/p/B3MM_kMg_2-" data-service="Instagram"/>
      </figure>
      <figure>
        <a href="http://izklaide.delfi.lv/">
          <img src="https://g3.delphi.lv/images/pix/file46262475_delfi-izklaide.png"/>
        </a>
      </figure>
      <p>
        <a href="https://www.delfi.lv/izklaide/slavenibas/citi/forbes-apkopojums-krievijas-pelnosakas-slavenibas-instagrama.d?id=51679319&amp;com=1&amp;reg=1">0</a>
      </p>
      <related>
        <h4>Lasi vēl</h4>
        <a href="https://www.delfi.lv/izklaide/slavenibas/citi/ksenija-sobcaka-otro-reizi-kluvusi-par-precetu-sievu.d?id=51459747"/>
        <a href="https://www.delfi.lv/izklaide/slavenibas/aktieri/forbes-apkopojums-desmit-sogad-pelnosakie-aktieri-pasaule.d?id=51390451"/>
        <a href="https://www.delfi.lv/izklaide/slavenibas/citi/biznesa-imperija-uz-seksa-skandala-pamatiem-kardasjanu-dzenneru-klana-veiksmes-stasts.d?id=50884697"/>
      </related>
    </article>
  </body>
</html>