<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/261072/kentriki-makedonia-anthropistiki-voitheia-stoys-seismopliktoys-tis-alvanias-ta-simeia-sygkentrosis"/>
    <meta property="og:site_name" content="LiFO"/>
    <meta property="article:published_time" content="2019-11-29T13:54:00+00:00"/>
    <meta property="og:title" content="Κεντρική Μακεδονία: Ανθρωπιστική βοήθεια στους σεισμόπληκτους της Αλβανίας - Τα σημεία συγκέντρωσης"/>
    <meta property="og:description" content="Συγκέντρωση ανθρωπιστικής βοήθειας για τους σεισμόπληκτους της Αλβανίας από την Περιφέρεια Κεντρικής Μακεδονίας"/>
  </head>
  <body>
    <article>
      <h1>Κεντρική Μακεδονία: Ανθρωπιστική βοήθεια στους σεισμόπληκτους της Αλβανίας - Τα σημεία συγκέντρωσης</h1>
      <h2>Συγκέντρωση ανθρωπιστικής βοήθειας για τους σεισμόπληκτους της Αλβανίας από την Περιφέρεια Κεντρικής Μακεδονίας</h2>
      <address><time datetime="2019-11-29T13:54:00+00:00">29 Nov 2019, 13:54</time> by <a rel="author">NEWSROOM</a></address>
      <p>
        <b>Πρωτοβουλία για τη συγκέντρωση ανθρωπιστικής βοήθειας για τους πληγέντες από τον <a href="https://www.lifo.gr/tags/%CE%91%CE%BB%CE%B2%CE%B1%CE%BD%CE%AF%CE%B1">σεισμό στην Αλβανία</a> ανέλαβε η Περιφέρεια Κεντρικής Μακεδονίας και καλεί όσους πολίτες έχουν τη δυνατότητα να βοηθήσουν.</b>
      </p>
      <p>Όπως ανακοινώθηκε, από σήμερα και μέχρι και την Τετάρτη 4 Δεκεμβρίου 2019, θα συγκεντρώνονται τρόφιμα και άλλα είδη πρώτης ανάγκης και στις επτά Περιφερειακές Ενότητες της Κ. Μακεδονίας, ενώ τη δράση αλληλεγγύης συντονίζει ο Τομεάρχης Κοινωνικής Αλληλεγγύης της Περιφέρειας Κεντρικής Μακεδονίας Δημήτρης Ασλανίδης.</p>
      <p>«Είναι χρέος μας να συμπαρασταθούμε και να μην κλείσουμε τα μάτια στην τραγωδία που βιώνει η γειτονική χώρα», ανέφερε μεταξύ άλλων ο Τομεάρχης Κοινωνικής Αλληλεγγύης της ΠΚΜ Δημήτρης Ασλανίδης, σημειώνοντας ότι «στην Κεντρική Μακεδονία γνωρίζουμε πολύ καλά τι σημαίνει φυσική καταστροφή. Μάθαμε να ζούμε με τους σεισμούς και σε τέτοιες στιγμές γνωρίζουμε την αξία που έχει η βοήθεια από το συνάνθρωπο».</p>
      <p>Τα είδη πρώτης ανάγκης που μπορούν να προσφέρουν οι πολίτες είναι: τρόφιμα μακράς διάρκειας (όσπρια, κονσέρβες, μπισκότα, ξηρούς καρπούς, βρεφικές τροφές και άλλες συσκευασμένες τροφές μακράς διάρκειας, εμφιαλωμένα νερά και χυμούς). Επίσης βρεφικές πάνες, κουβέρτες, κλινοσκεπάσματα, είδη ρουχισμού, παπούτσια και είδη ατομικής υγιεινής.</p>
      <p>Να σημειωθεί πως στο άγαλμα Βενιζέλου στην Πλατεία Αριστοτέλους της Θεσσαλονίκης, όπου βρίσκεται το κεντρικό σημείο συγκέντρωσης της ανθρωπιστικής βοήθειας, ομάδα εθελοντών θα υποδέχεται την προσφορά των πολιτών από τις 8 το πρωί έως τις 5 το απόγευμα.</p>
      <p>Σύμφωνα με την ανακοίνωση της ΠΚΜ, τα σημεία συγκέντρωσης ανά Περιφερειακή Ενότητα είναι:</p>
      <p>- Στη <b>Θεσσαλονίκη </b>εκτός από το άγαλμα Βενιζέλου, το Κέντρο Πολιτισμού «Χρήστος Τσακίρης», Λαγκαδά 221 Σταυρούπολη (ώρες 08:00 – 20:00) στον Δ. Παύλου Μελά, καθώς και σε όλα τα ΚΑΠΗ του Δήμου Θέρμης (ώρες 08:00 - 15:00).</p>
      <p>- Στη <b>Χαλκιδική</b> έχουν οριστεί τρία σημεία συγκέντρωσης της ανθρωπιστικής βοήθειας, στο Διοικητήριο Περιφερειακής Ενότητας Χαλκιδικής στον Πολύγυρο ( 08:00- 15:00), στο Δημαρχείο Ιερισσού (08:00- 15:00) και στον Ι. Μητροπολιτικό Ναό Αγίου Στεφάνου στην Αρναία (09:00- 12:00).</p>
      <p>- Στην <b>Ημαθία</b>, στο φουαγιέ στέγης Γραμμάτων και Τεχνών στη Βέροια, Αντωνιάδη 17, στο ΚΑΠΗ Μητροπόλεως 9 στη Νάουσα όπως και στο Γραφείο Κοινωνικής Προστασίας Παιδείας και Πολιτισμού, Πλατεία Σιδηροδρομικού Σταθμού στον Δ. Αλεξάνδρειας.</p>
      <p>- Στις <b>Σέρρες</b>, στο Διοικητήριο της πόλης, Κ. Καραμανλή 36 (08:00 - 15:00).</p>
      <p>- Στο <b>Κιλκίς</b>, στο Συνεδριακό Κέντρο Δήμου Κιλκίς: Γ. Καπέτα 17(0 8:00 – 15:00) και στο Πολιτιστικό Κέντρο Δήμου Παιονίας, Πλατεία Ελευθερίας Πολύκαστρο (08:00- 15:00).</p>
      <p>- Στην <b>Πέλλα</b>, στο Διοικητήριο Έδεσσας, 18ης Οκτωβρίου 25.</p>
      <p>- Στην <b>Πιερία</b>, στο Διοικητήριο, πρώην Νομαρχία, 28ης Οκτωβρίου 48, Κατερίνη.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/people/260939/ekklisi-sin-boy-gia-toys-seismopliktoys-stin-alvania-diorganonei-online-erano"/>
      </related>
    </article>
  </body>
</html>