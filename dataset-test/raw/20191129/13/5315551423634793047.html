<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/the-real-housewives-di-napoli-raccontera-la-vita-di-sei-signore-della-napoli-bene-tra-cui-noemi-letizia_it_5de11b00e4b0913e6f7d729c"/>
    <meta property="og:site_name" content="L'HuffPost"/>
    <meta property="article:published_time" content="2019-11-29T13:54:39+00:00"/>
    <meta property="og:title" content="“The Real Housewives di Napoli” racconterà la vita di sei signore della Napoli bene (tra cui Noemi Letizia)"/>
    <meta property="og:description" content="L'ex pupilla di Silvio Berlusconi torna dieci anni dopo e su Instagram scrive: &quot;Divertitevi con noi&quot;"/>
  </head>
  <body>
    <article>
      <h1>“The Real Housewives di Napoli” racconterà la vita di sei signore della Napoli bene (tra cui Noemi Letizia)</h1>
      <h2>L'ex pupilla di Silvio Berlusconi torna dieci anni dopo e su Instagram scrive: "Divertitevi con noi"</h2>
      <address><time datetime="2019-11-29T13:54:39+00:00">29 Nov 2019, 13:54</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5de11e6e2500009927d2ea3f.png?ops=scalefit_630_noupscale"/>
        <figcaption>Instagram</figcaption>
      </figure>
      <p>Racconterà la vita quotidiana di sei donne della Napoli bene, non proprio casalinghe disperate, ma alle prese con party, jet set, figli e problemi di lavoro. <a href="https://www.trendit.it/the-real-housewives-di-napoli-cast/">“The Real Housewives di Napoli”</a> è la nuova attesissima serie di DPlay Plus: l’anteprima del format verrà trasmessa in esclusiva sulla rete di Discovery il 29 novembre. Tra le protagoniste un nome molto noto: quello di <a href="https://www.huffingtonpost.it/entry/noemi-letizia-torna-10-anni-dopo-sara-protagonista-di-docu-reality-napoletano_it_5cc2cf76e4b052ce0b8da782?utm_hp_ref=it-noemi-letizia">Noemi Letizia</a>, l’ex diciottenne che chiamava Silvio Berlusconi “Papi”. </p>
      <p>Noemi, che nel frattempo è diventata mamma di tre figli, si è messa alle spalle in appena tre mesi il matrimonio celebrato a Massa Lubrense nell’estate 2017, ha trovato un nuovo compagno e si sta ricostruendo una vita, si è detta entusiasta della partecipazione al programma: già ad aprile era circolato il suo nome come uno dei papabili per il reality. </p>
      <figure>
        <embed-post data-src="https://www.instagram.com/p/B5cyocqo5CI" data-service="Instagram"/>
      </figure>
      <p>Altre protagoniste saranno Maria Consiglio Visco Marigliano del Monte, duchessa discendente dall’artistocrazia partenopea, oltre che conduttrice radiofonica per un’emittente locale e scrittrice, innamorata di Chanty, la sua cagnolina. Poi Raffaella Siervo, madre divorziata che vive a Torre del Greco, in provincia di Napoli, in una villa storica che dispone di piscina, campo da tennis e bosco privato. C’è anche Simonetta De Luca, che si definisce “networker del benessere”, stilista e psicopedagogista e vanta amicizie degne di nota, come quella con Enzo Miccio. Ci sono poi Stella Giannicola, imprenditrice, a capo di un centro estetico tra i più rinomati a Napoli, sposata e divorziata tre volte, e la single Daniela Sabella, mamma di Denise, ossessionata dalla cura del corpo e con la passione per l’organizzazione di eventi nella sua villa. </p>
      <p>Cosa combineranno queste sei donne, unite insieme per il reality? Per i loro caratteri forti, promettono di fare scintille. Intanto sembra che Noemi Letizia abbia stretto un particolare legame con Raffaella Siervo: le due appaiono insieme in alcune foto pubblicate sui social. L’ex pupilla di Silvio Berlusconi comunque invita a non perdersi il programma e su Instagram scrive: “Divertitevi con noi”</p>
      <h3>Leggi anche...</h3>
      <ul>
        <li>
          <a href="https://www.huffingtonpost.it/2019/04/26/noemi-letizia-torna-10-anni-dopo-sara-protagonista-di-docu-reality-napoletano_a_23717538/?ncid=other_huffpostre_pqylmel2bk8&amp;utm_campaign=related_articles">Noemi Letizia torna 10 anni dopo. Sarà protagonista di docu-reality napoletano</a>
        </li>
      </ul>
      <ul>
        <li>HuffPost</li>
      </ul>
    </article>
  </body>
</html>