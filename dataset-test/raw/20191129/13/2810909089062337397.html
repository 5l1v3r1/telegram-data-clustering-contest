<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360162"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-11-29T13:17:00+00:00"/>
    <meta property="og:title" content="Чубриловић: Неприхватљиво отварање мигрантских центара у Српској"/>
    <meta property="og:description" content="Предсједник Народне скупштине Републике Српске Недељко Чубриловић изјавио је да је неприхватљиво отварање мигрантских центара на територији Републике Српске."/>
  </head>
  <body>
    <article>
      <h1>Чубриловић: Неприхватљиво отварање мигрантских центара у Српској</h1>
      <address>
        <time datetime="2019-11-29T13:17:00+00:00">29 Nov 2019, 13:17</time>
      </address>
      <p>
        <i>Предсједник Народне скупштине Републике Српске Недељко Чубриловић изјавио је да је неприхватљиво отварање мигрантских центара на територији Републике Српске.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1508/150896.jpg"/>
        <figcaption>Мигранти<br/>Фото: РТРС</figcaption>
      </figure>
      <p>- Мигрантска криза није на вријеме схваћена озбиљно и као реалност на нашим просторима. Требало је много прије извршити припреме да би се она дочекала, да се мигрантима да помоћ који им је потребна у овом тренутку - рекао је Чубриловић новинарима у Бањалуци.</p>
      <p>Он је оцијенио је Српска мала да би могла носити терет мигрантске кризе који је свака земља прихватила на начин на који је могла.</p>
      <p>- ЕУ не жели тај проблем код себе и на својим границама и оно што се дешава у БиХ је посљедица тога - рекао је Чубриловић.</p>
      <p>Министар унутрашњих послова Унско-санског кантона Нермин Кљајић изјавио је јуче да су их посјетили представници британске Амбасаде у БиХ и да су добили обећање да ће земље чланице Савјета за спровођење мира /ПИК/ 5. децембра разматрати питање мигрантске кризе, те да ће бити формирани центри на територији Федерације БиХ и Републике Српске.</p>
    </article>
  </body>
</html>