<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/29/realme-x2-pro-aggiornamento-novembre-2019-686723/"/>
    <meta property="og:site_name" content="AndroidWorld"/>
    <meta property="article:published_time" content="2019-11-29T13:20:07+00:00"/>
    <meta property="og:title" content="Realme X2 Pro non si accontenta: migliorie per fotocamera e refresh rate 90 Hz con l’ultimo aggiornamento"/>
    <meta property="og:description" content="Realme X2 Pro è stato accolto con grande entusiasmo da pubblico e critica europei, grazie a specifiche da vero e..."/>
  </head>
  <body>
    <article>
      <h1>Realme X2 Pro non si accontenta: migliorie per fotocamera e refresh rate 90 Hz con l’ultimo aggiornamento</h1>
      <address><time datetime="2019-11-29T13:20:07+00:00">29 Nov 2019, 13:20</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p><a href="https://www.androidworld.it/recensioni/realme-x2-pro/">Realme X2 Pro</a> è stato accolto con<b> grande entusiasmo</b> da pubblico e critica europei, grazie a specifiche da vero e proprio top di gamma, a fronte di un prezzo più che goloso. <a href="https://www.androidworld.it/tag/xiaomi/">Xiaomi</a> e gli altri produttori che puntano sul rapporto qualità prezzo dovranno iniziare a preoccuparsi, specialmente se <a href="https://www.androidworld.it/tag/realme/">Realme</a> affrontasse con lo stesso impegno anche lo <b>sviluppo</b> del suo firmware personalizzato. E anche in questo ambito, qualcosa sembra muoversi nella <b>giusta direzione</b>.</p>
      <p>Realme ha infatti annunciato la distribuzione di un<b> nuovo aggiornamento</b> in India per il suo smartphone di punta e presto il rilascio si espanderà fino a varcare i confini del Vecchio Continente. Il nuovo firmware – numero di versione <b>vRMX1931EX_11_A.07</b>, basato sulla<b> ColorOS 6.1</b> – si occupa nello specifico di apportare migliorie in due ambiti precisi: <b>fotocamera</b> e <b>display</b>.</p>
      <p>In particolare, Realme X2 Pro può ora scattare foto di maggiore qualità anche in condizioni di <b>scarsa illuminazione</b>, oltre ad avvalersi di una<b> modalità HDR migliorata</b>. Inoltre, uno dei più importanti cavalli di battaglia del dispositivo – ovvero il <b><i>refresh rate</i> a 90 Hz</b> del display AMOLED – è stato ulteriormente migliorato. Infine, sono annoverati anche <i>bug fix</i> e miglioramenti della stabilità di sistema.</p>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="https://www.amazon.it/gp/goldbox?ascsubtag=686723-widget-desktop-www.androidworld.it&amp;tag=androidworld-1531-21">ALTRE OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Via: <a href="https://www.xda-developers.com/realme-x2-pro-update-brings-camera-90hz-refresh-rate-improvements/">XDA Developers</a></p>
    </article>
  </body>
</html>