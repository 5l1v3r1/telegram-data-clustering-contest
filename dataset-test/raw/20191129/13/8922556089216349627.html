<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/borsen-vander-upp-pa-plus-5462432.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T13:12:21+00:00"/>
    <meta property="og:title" content="Börsen vänder upp på plus"/>
    <meta property="og:description" content="Börs Stockholmsbörsen inledde veckans sista handelsdag utför. Men efter lunch hade OMXS-index letat sig upp på plus. Vid klockan 14 låg index på en uppgång på 0,1 procent."/>
  </head>
  <body>
    <article>
      <h1>Börsen vänder upp på plus</h1>
      <h2>Börs Stockholmsbörsen inledde veckans sista handelsdag utför. Men efter lunch hade OMXS-index letat sig upp på plus. Vid klockan 14 låg index på en uppgång på 0,1 procent.</h2>
      <address><time datetime="2019-11-29T13:12:21+00:00">29 Nov 2019, 13:12</time> by <a rel="author">TT</a></address>
      <figure>
        <img src="https://img10.ntm.eu/unt/public/img/5462433/1129141503/nedat-pa-borsen-i-linje-med-om?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Stina Stjernkvist/TT | Nedåt på börsen i linje med omvärlden. Arkivbild.</figcaption>
      </figure>
      <p>Under handelsveckan har Stockholmsbörsen därmed gått upp 1,2 procent.</p>
      <p>Bland tungviktarna drar storbanken Nordea och telekomtillverkaren Ericsson nedåt, med kursnedgångar på 0,8 respektive 0,5 procent.</p>
      <p>Men detta balanseras upp av kursuppgångar för bolag som vitvarutillverkaren Electrolux och klädkedjan H&amp;M, upp med 2,6 respektive 1,6 procent.</p>
      <p>Läkemedelssektorn pressas generellt av uppgifter om att Kina är på väg att vidta åtgärder för att pressa priserna på läkemedel. Svensk-brittiska Astra Zeneca klarar sig dock bra och stiger 0,2 procent efter positiva nyheter från USA om en granskningsgräddfil för ett nytt användningsområde för cancerpreparatet Imfinzi.</p>
      <p>Marknaden präglas av osäkerheten kring handelskriget mellan USA och Kina, sedan Kina tidigare i veckan hotat om motåtgärder efter det att USA:s president Donald Trump skrivit på lagstiftning som syftar till att stödja regimkritiska demonstranter i Hongkong. Bland annat öppnar den amerikanska lagstiftningen för sanktioner om Hongkongs självstyre i förhållande till Kina inte bevaras.</p>
      <p>Börserna på Wall Street har halvdag på fredagen efter helgdagen Thanksgiving Day.</p>
    </article>
  </body>
</html>