<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/domace/1983600_vladimir-meciar-nebude-kandidovat-v-parlamentnych-volbach"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="Vladimír Mečiar nebude kandidovať v parlamentných voľbách"/>
    <meta property="og:description" content="Potvrdil to štatutár strany Slovenská liga Tibor Cabaj."/>
  </head>
  <body>
    <article>
      <h1>Vladimír Mečiar nebude kandidovať v parlamentných voľbách</h1>
      <h2>Potvrdil to štatutár strany Slovenská liga Tibor Cabaj.</h2>
      <address><time datetime="2019-11-29T13:00:00+00:00">29 Nov 2019, 13:00</time> by <a rel="author">BRATISLAVA/TASR</a></address>
      <p>Expremiér Vladimír Mečiar nebude kandidovať v nadchádzajúcich parlamentných voľbách. Potvrdil to štatutár strany Slovenská liga Tibor Cabaj.</p>
      <p>"Rozhodnutie padlo dnes doobeda. Definitívne sa rozhodol, že nebude kandidovať," povedal Cabaj.</p>
      <p>Práve v piatok mala Slovenská liga odovzdať návrh kandidátnej listiny. Či rozhodnutie Vladimíra Mečiara spôsobí, že strana vôbec do volieb nepôjde, Cabaj zatiaľ nevedel potvrdiť ani vylúčiť.</p>
      <p>Parlamentné voľby sa budú konať 29. februára 2020. Oficiálna volebná kampaň sa začala 5. novembra. Politické subjekty môžu na kampaň minúť najviac tri milióny eur vrátane dane z pridanej hodnoty. Musia mať transparentný účet. Kampaň sa končí volebným moratóriom, teda 48 hodín pred dňom konania volieb.</p>
    </article>
  </body>
</html>