<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Erdoan-Makron-da-provjeri-prvo-svoju-mozdanu-smrt/571166?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T13:45:49+00:00"/>
    <meta property="og:title" content="Erdoan: Makron da provjeri prvo svoju &quot;moždanu smrt&quot;"/>
    <meta property="og:description" content="Turski predsjednik Redžep Tajip Erdoan odgovorio je na komentar francuskog kolege Makrona o &quot;moždanoj smrti NATO&quot;."/>
  </head>
  <body>
    <article>
      <h1>Erdoan: Makron da provjeri prvo svoju "moždanu smrt"</h1>
      <address><time datetime="2019-11-29T13:45:49+00:00">29 Nov 2019, 13:45</time> by <a rel="author">N.N.</a></address>
      <p>Turski predsjednik Redžep Tajip Erdoan odgovorio je na komentar francuskog kolege Makrona o "moždanoj smrti NATO".</p>
      <p>Kako prenosi<a href="https://sputniknews.com/world/201911291077436743-french-president-should-check-his-own-brain-death---erdogan-on-macrons-nato-comment/"> Sputnjik</a>, Erdoan poručuje Makronu da prvo provjeri sebe.</p>
      <p>U intervjuu za Ekonomist ranije u novembru, predsjednik Francuske Emanuel Makron rekao je da evropske zemlje ne bi trebalo da se više oslanjaju na SAD da brani saveznike NATO-a, dodajući da ono čemu sada svjedočimo jeste "moždana smrt NATO-a".</p>
      <p>Predsjednik Turske Redžep Tajip Erdoan odgovorio je u petak na ovu primjedbu Makrona u nedavnom intervjuu za Ekonomist.</p>
      <p>Prema turskom predsjedniku, Emanuel Makron bi trebalo prvo da provjeri sopstvenu moždanu smrt prije nego što daje takve izjave NATO-u.</p>
      <p>"Ovo poručujem francuskom predsjedniku Emanuelu Makronu i ponoviću to u NATO. Prije svega proverite da vaš mozak nije umro. Ovakvi komentari priliče samo osobama koje su kao i vi u stanju moždane smrti“, rekao je Erdoan.</p>
      <p>Dan ranije Makron je rekao da je komentar o moždanoj smrti NATO-a mogući poziv na buđenje za savez.</p>
      <p>I njemačka kancelarka Angela Merkel, kao i generalni sekretar NATO-a Jens Stoltenberg kritikovali su Makrona zbog drastičnih riječi, uvjeravajući da je NATO ostao ključni stub njemačke bezbjednosti.</p>
    </article>
  </body>
</html>