<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/dupa-protestele-extrem-de-violente-soldate-cu-sute-de-morti-premierul-irakului-isi-anunta-demisia-18631900"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-29T13:31:07+00:00"/>
    <meta property="og:title" content="După protestele extrem de violente, soldate cu sute de morţi, premierul Irakului îşi anunţă demisia"/>
    <meta property="og:description" content="Premierul Irakului, Adel Abdul Mahdi, a anunţat, vineri, că îşi va prezenta demisia în Parlament, în contextul protestelor soldate cu sute de morţi, informează site-ul cotidianului Le Figaro."/>
  </head>
  <body>
    <article>
      <h1>După protestele extrem de violente, soldate cu sute de morţi, premierul Irakului îşi anunţă demisia</h1>
      <address><time datetime="2019-11-29T13:31:07+00:00">29 Nov 2019, 13:31</time> by <a rel="author" href="https://www.zf.ro/autor/mihai-draghici" target="_blank">Mihai Draghici</a></address>
      <p>Premierul Irakului, Adel Abdul Mahdi, a anunţat, vineri, că îşi va prezenta demisia în Parlament, în contextul protestelor soldate cu sute de morţi, informează site-ul cotidianului Le Figaro.</p>
      <p>Abdul Mahdi a precizat că ţine cont de preocupările liderilor religioşi şi va rămâne în funcţie până la desemnarea unui nou prim-ministru.</p>
      <p>Decizia a fost anunţată la câteva ore după ce liderul şiiţilor irakeni, ayatollahul Ali Sistani, a cerut înlocuirea actualului Guvern.</p>
      <p>Cel puţin 400 de persoane au murit, iar alte 15.000 au fost rănite în cursul protestelor violente care durează în Irak de aproximativ două luni.</p>
    </article>
  </body>
</html>