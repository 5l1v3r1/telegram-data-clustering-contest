<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/obrat-v-sda-za-registratsiyata-na-partiyata-na-slavi-trifonov_news712081.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-29T13:36:00+00:00"/>
    <meta property="og:title" content="Обрат в съда за регистрацията на партията на Слави Трифонов"/>
    <meta property="og:description" content="Адвокатите на &quot;Няма такава държава&quot; обясниха дали името на партията означава отрицание на държавността"/>
  </head>
  <body>
    <article>
      <h1>Обрат в съда за регистрацията на партията на Слави Трифонов</h1>
      <h2>Адвокатите на "Няма такава държава" обясниха дали името на партията означава отрицание на държавността</h2>
      <address>
        <time datetime="2019-11-29T13:36:00+00:00">29 Nov 2019, 13:36</time>
      </address>
      <p>https://blitz.bg/politika/obrat-v-sda-za-registratsiyata-na-partiyata-na-slavi-trifonov_news712081.html Blitz.bg</p>
      <figure>
        <img src="https://static.blitz.bg/documents/thumbnails/730/201910/1570447469-clipboard06.jpg"/>
        <figcaption>Слави Трифонов</figcaption>
      </figure>
      <p><b>Прокурорът от Софийската градска прокуратурата Милен Ютеров обяви, че няма законови пречки за регистрацията на новоучредената партия с име "Няма такава държава". До две седмици ще стане ясно дали формацията с председател Слави Трифонов, ще бъде вписана в регистъра на политическите партии, предаде БНР.</b><br/><br/>"Няма такава хубава държава" - това е бил подходът, с който учредителите на партията "Няма такава държава" (НТД) на шоуменът Слави Трифонов и екипа му са подходили при избор на името. Това обясниха адвокатите на НТД на заседанието в СГС по регистрацията на партията.<br/><br/>Според защитата, за да се приеме името на партията, учредителите й са подходили с позитивно чувство затова са го избрали. Те не отричат държавността, а казват, че няма такава хубава държава, уточнява news.bg.<br/><br/>Защитата изтъква, че с допускането на партията в политиката, държавата щяла да стане още по-хубава, като целите, задачите и начините на постигането е спрямо на закона и Конституцията.<br/><br/>По време на днешното заседание магистратите приеха представените писмени доказателства и страните по делото не предявиха нови такива. Изпълнени са законовите изисквания за регистрация на партията, спазени са законовите процедури, изпълнени са правните действия, а според адвокатите на НТД няма налице пречки съгласно Конституцията да не бъде регистираната партията.<br/><br/>На заседанието стана ясно, че графичното изображение на партията ще бъде синя ръка с линии от цветовете на българското знаме - бяло, зелено и червено. Адвокатите обясниха още, че така представеното графично изображение на партията не трябва да бъде тълкувано като използване на българското знаме. От държавното обвинение нямат обструкции и по отношение на логото на партията и то трябва да бъде прието.<br/><br/>Състав на Софийския градски съд (СГС) ще се произнесе в законов срок от две седмици по искането за регистрация партията на шоумена Слави Трифонов - "Няма такава държава".<br/><br/>БЛИЦ припомня, <a href="https://blitz.bg/politika/stsenarist-na-slavi-registrira-partiyata-mu-v-sda-uvrta-za-manolova_news707490.html"><b>в началото на месец ноември сценаристът от "Шоуто на Слави" Тошко Йорданов внесе документите за регистрацията на ПП "Няма такава държава" в Софийския градски съд</b></a>. Това стана след учредяване на партията при закрити врата месец по-рано. <br/><br/>Още при учредяването юристи изразиха съмнения за името на партията, което може да се възприеме като уронващо доброто име и престиж на държавността. Според проф. Огнян Герджиков, бивш депутат и премиер, името "Няма такава държава" е в нарушение. <br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>