<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/abddeki-yarismada-2nci-olan-ibrahim-boran-muslu-cocuklara-oyuncak-gonderdi-258390h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T13:19:00+00:00"/>
    <meta property="og:title" content="ABD'deki yarışmada 2'nci olan İbrahim Boran, Muşlu çocuklara oyuncak gönderdi"/>
    <meta property="og:description" content="ABD'nin New York şehrinin sembol yapılarından Empire State binasında düzenlenen fotoğraf yarışmasında 2'nci olan Türk fotoğraf ve video sanatçısı İbrahim Boran, Muş'taki 44 çocuğa oyuncak gönderdi."/>
  </head>
  <body>
    <article>
      <h1>ABD'deki yarışmada 2'nci olan İbrahim Boran, Muşlu çocuklara oyuncak gönderdi</h1>
      <address><time datetime="2019-11-29T13:19:00+00:00">29 Nov 2019, 13:19</time> by <a rel="author">Yeni Çağ Gazetesi</a></address>
      <p>
        <b>ABD'nin New York şehrinin sembol yapılarından Empire State binasında düzenlenen fotoğraf yarışmasında 2'nci olan Türk fotoğraf ve video sanatçısı İbrahim Boran, Muş'taki 44 çocuğa oyuncak gönderdi.</b>
      </p>
      <p>ABD'nin New York şehrinin sembol yapılarından Empire State binasında düzenlenen fotoğraf yarışmasında 2'nci olan Türk fotoğraf ve video sanatçısı İbrahim Boran, Muş'taki 44 çocuğa oyuncak gönderdi.</p>
      <p>New York kentindeki 102 katlı Empire State binası için 17 Haziran- 9 Eylül tarihlerinde, uluslararası katılımlı fotoğraf yarışması düzenlendi. Yarışmaya ABD başta olmak üzere, Kanada, İngiltere, Avustralya, Çin, Fransa, Almanya, Hindistan, Japonya ve Güney Kore'den sanatçıların yanı sıra 9 yıldan beri ABD'de yaşayan İbrahim Boran da eseriyle katıldı. 2 bine yakın eserin değerlendirilmesi sonucu Boran'ın çektiği fotoğraf ikinciliğe layık görüldü.</p>
      <p>Aslen Malatyalı olan Boran, çocukluğunda büyük bir özenle kullandığı onlarca oyuncağını, koruma ve bakım altındaki çocuklara dağıtılmak üzere Muş Aile, Çalışma ve Sosyal Hizmetler İl Müdürlüğü'ne gönderdi. Aile, Çalışma ve Sosyal Hizmetler İl Müdür Yardımcısı Fatih Bingölbali ve Çocuk Evleri Müdürü İsmail Arslan, Boran'ın gönderdiği oyuncakları çocuklara dağıtmak üzere teslim aldı.</p>
      <figure>
        <img src="https://www.yenicaggazetesi.com.tr/d/other/1-20191129162204.jpg"/>
      </figure>
    </article>
  </body>
</html>