<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzhenifr-anistn-se-sbra-s-bivshiya-si-407891.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T13:57:43+00:00"/>
    <meta property="og:title" content="Дженифър Анистън се събра с бившия си"/>
    <meta property="og:description" content="Актрисата покани Джъстин Теру у тях за Деня на благодарността"/>
  </head>
  <body>
    <article>
      <h1>Дженифър Анистън се събра с бившия си</h1>
      <address><time datetime="2019-11-29T13:57:43+00:00">29 Nov 2019, 13:57</time> by <a rel="author">Агенция Стандарт</a></address>
      <p>
        <i>Фото: Инстаграм</i>
      </p>
      <p>Дженифър Анистън отпразнува Деня на благодарността в компанията на най-близките си хора. Актрисата организира купон, на който покани Кортни Кокс, Джими Кимъл, Джейсън Бейтман и други. Сред гестлистата беше и бившият съпруг на Анистън - Джъстин Теру. Той качи групова снимка от празничната вечер в своя Инстаграм, в която е рамо до рамо с Дженифър, доказвайки, че двамата поддържат приятелски отношения след развода. „Изключително съм благодарен за приятелите ми и за вечери като тази“, написа актьорът. Звездите започнаха да излизат през 2011-а. Сгодиха се през 2012-а и се венчаха през 2015-а. Двамата се разделиха преди две години и финализираха развода си преди няколко месеца. Ким Кардашиян, Рийз Уидърспуун и семейство Бекъм бяха сред звездите, които също държаха последователите си в течение с развитието на празничните празненства. Риалити звездата качи снимка с трите си по-големи деца, облечени бяло. Тя сподели и кадър на съпруга си Кание Уест с 6-месечното им отроче Псалм. „Благодарна съм за всичките ми бебета“, написа Ким.</p>
    </article>
  </body>
</html>