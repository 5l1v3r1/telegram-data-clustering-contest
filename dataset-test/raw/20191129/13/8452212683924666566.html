<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/cotidianul-partener-media-la-un-eveniment-de-exceptie/"/>
    <meta property="og:site_name" content="Cotidianul"/>
    <meta property="article:published_time" content="2019-11-29T13:35:13+00:00"/>
    <meta property="og:title" content="Cotidianul, partener media la un eveniment de excepţie"/>
    <meta property="og:description" content="Cotidianul, partener media la un eveniment de excepţie. Gazeta noastră susţine şi promovează  recitalul uneia dintre cele mai apreciate pianiste din România. "/>
  </head>
  <body>
    <article>
      <h1>Cotidianul, partener media la un eveniment de excepţie</h1>
      <address><time datetime="2019-11-29T13:35:13+00:00">29 Nov 2019, 13:35</time> by <a rel="author">(R.C.)</a></address>
      <p>Cotidianul, partener media la un eveniment de excepţie. Gazeta noastră susţine şi promovează  recitalul uneia dintre cele mai apreciate pianiste din România.</p>
      <p>Sînziana Mircea va susâine luni 2 decembrie 2019,  în sala de Concerte a Conservatorului de Muzicà „Benedetto Marcello” din Venezia, un recital de pian dedicat Zilei Naţionale a României. Recitalul a fost organizat de Institutul Roman de Culturà şi Cercetare Umanisticà de la Venezia, în colaborare cu Consulatul General al României pentru Nord-Estul Italiei şi cu Conservatorul „Benedetto Marcello”.  Compozitorii originari din Venezia şi Veneto au dăruit culturii muzicale a lumii  capodopere ce au rezistat timp de secole confruntării cu publicul. În secolele XVII şi XVIII Veneţia a deţinut, prin cele 16 teatre muzicale şi de operă construite după 1637 (anul reconstruirii Teatrului San Cassian, distrus de incendiu), primatul în domeniul muzicii instrumentale şi de Operă în Europa. Venezia exercită asupra marilor dirijori de orchestre simfonice, de operă şi de muzică de cameră o atracţie magnetică, mărturia ei fiind repertoriul Teatrului La Fenice şi al manifestărilor organizate atât sub egida Teatrului Goldoni, Teatrului Malibran, Bienalei de Muzică, dar şi sub egida diferitelor confraternităţi şi asociaţii în ale căror spaţii destinate concertelor  (Scuola Grande di San Rocco, Scuola Grande di San Marco, Confraternità di San Teodoro etc).</p>
      <p>Sinziana Mircea (n. 1993) a debutat la vârsta de 20 de ani la Tokyo Metropolitan Theater şi a concertat apoi în cunoscutul edificiu baroc Saint- Martin-in-the-Fields din Londra. Recitalul său de debut la Carnegie Hall din New York a avut loc la numai 24 de ani cu casa închisă: a fost răsplătită de publicul american cu ovaţii în picioare minute în șir. Cariera ei solistică a început, de altfel, foarte devreme.</p>
      <p>Prima apariţie publică pe scena Ateneului Român a avut loc la numai șapte ani, urmată fiind de numeroase concerte în România şi Europa şi chiar în America – unde a debutat la vârsta de 11 ani. Au urmat apoi primele turnee în SUA (14 ani), Japonia (20 ani) şi China (24 de ani). In 2014 a devenit primul pianist român care a obținut o bursă de la Fundația Van Cliburn și TCU School of Music la PianoTexas Festival &amp; Academy. În anul 2016 a câștigat premiul Academiei Internaționale de Pian de la Miami iar in anul urmàtor, 2017,  a fost distinsă cu titlul Young Steinway Artist ca urmare a unei selecţii extrem de riguroase la nivel mondial în care sunt aleşi cei mai promiţători tineri pianişti din lume.</p>
      <p>În anul 2019, muziciana română a susţinut un turneu de 9 concerte în Japonia, fiind întâmpinat cu entuziasm de public şi presa de specialitate. In acelasi an i-a fost atribuit Sînzianei Mircea  Premiul I la „Golden Classical Music Awards” International Competition,  fapt ce a  readus-o pe  pianista română pe prestigioasa scenă de la Carnegie Hall în noiembrie 2019.</p>
      <p>Cariera Sînzianei Mircea este marcată de apariţii alături de orchestre filarmonice din România (Arad, Piteşti, Craiova), precum şi în festivaluri prestigioase dintre care amintim Festivalul George Enescu (in cadrul càruia  a sustinut concerte impreunà cu violonistul Alexandru Tomescu), Festivalul „Palermo Classica”, „MusicaRiva Festival”-  la care a particpat ca solistă a Washington DC Youth Orchestra. În plan solistic, a colaborat cu dirijori precum Mitsuyoshi Oikawa, Mikhail Jurowski, Gianluigi Zampieri, Cristian Neagu, Walter Attanasi, Amaury du Closel. În plan cameral, pianista concertează în mod constant alături de Alexandru Tomescu, cel mai important violonist român, în cadrul a numeroase turnee, dintre care pot fi menționate „Turneul Stradivarius” şi „West meets East”. Activitatea sa discografică include două CD-uri: discul “Nihil Sine Deo” (Editura Casa Radio), clasat pe locul al treilea la concursul național pentru cel mai bun CD de muzică clasică din România in 2016, organizat de Radio România Muzical, precum şi cel de-al doilea CD lansat de casa italiană Sheva Collection, în 2017, “Unending Love – Iubire nemuritoare”, CD distribuit în întreaga lume de NAXOS. Înregistrările concertelor sale au fost difuzate de BBC Radio 3, RAI 3 Italia, Music3 Belgia, Radio România Muzical și alte canale principale de radio pentru muzica clasică din întreaga Europă (cum ar fi Suedia, Norvegia, Polonia).</p>
      <p>Arta pianistică a Sînzianei Mircea s-a format sub îndrumarea unor importante personalităţi ale lumii muzicale, precum Aldo Ciccolini, Ronan O’Hora, Pascal Roge, Boris Petrushansky, Verona Maier. Pianista română şi-a început studiile la Bucureşti sub indrumarea profesorilor Elena Dumitrescu, Olga Szel, Stela Dragulin. Ulterior, a obținut diploma de licență cu calificări maxime la Hochschule für Musik und Tanz Koln (Germania) si diploma de masterat la Guildhall School of Music and Drama Londra (Marea Britanie), avand sustinerea generoasă oferită de Steinway &amp; Sons UK.</p>
      <p>Recitalul din Sala de concerte a „Conservatorului Benedetto Marcello” din Venetia se va deschide cu versiunea pentru pian solo a <i>Rapsodiei Romane</i> a lui George Enescu. Sunt incluse in program lucràri de Ceaicovski (<i>Intermezzo</i> din Suita “<i>Spargatorul de nuci</i>”), Frederic Chopin<b> (</b><i>Grande Valse Brillante Op 18</i>; <i>Balada Op 23 No 1</i>,<i> Nocturna</i>  <i>Postuma  in do diez minor</i>, <i>Scherzo Op 31 No 2</i>, <i>B-flat minor</i>). Din program mai fac parte <i>Pavana </i> din <i>Suita Op 10</i> de George Enescu, <i>Toccata</i> de Paul Constantinescu si <i>Transcriptii pe teme populare romanesti</i> de Sinziana Mircea</p>
      <related>
        <h4>Articole asemănătoare</h4>
        <a href="https://www.cotidianul.ro/sumarul-cotidianul-editia-print/"/>
        <a href="https://www.cotidianul.ro/rock-pentru-totdeauna-scorpions-la-bucuresti/"/>
        <a href="https://www.cotidianul.ro/dosarul-protestelor-din-romania/"/>
      </related>
    </article>
  </body>
</html>