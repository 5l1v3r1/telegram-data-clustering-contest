<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pulsonline.rs/holivud/poznate-licnosti-za-koje-se-sumnja-da-su-bili-spijuni/pym3dp1"/>
    <meta property="og:site_name" content="pulsonline"/>
    <meta property="article:published_time" content="2019-11-29T13:52:00+00:00"/>
    <meta property="og:title" content="Poznata glumica je špijunirala bogate, uticajne i moćne, dok je jedan glumac odavao informacije o sopstvenoj ženi!"/>
    <meta property="og:description" content="Intrigantni životi poznatnih ličnosti oduvek su zanimali mnoge. Ponekad pikantne detalje iz privatnih života saznamo odmah nakon aktuelnih afera, a nekada je potrebno da prođu i decenije da bismo došli do nekih interesantnih priča."/>
  </head>
  <body>
    <article>
      <h1>Poznata glumica je špijunirala bogate, uticajne i moćne, dok je jedan glumac odavao informacije o sopstvenoj ženi!</h1>
      <address><time datetime="2019-11-29T13:52:00+00:00">29 Nov 2019, 13:52</time> by <a rel="author">pulsonline.rs</a></address>
      <p>Intrigantni životi poznatnih ličnosti oduvek su zanimali mnoge. Ponekad pikantne detalje iz privatnih života saznamo odmah nakon aktuelnih afera, a nekada je potrebno da prođu i decenije da bismo došli do nekih interesantnih priča.</p>
      <figure>
        <img src="https://ocdn.eu/pulscms-transforms/1/BEwk9lLaHR0cDovL29jZG4uZXUvaW1hZ2VzL3B1bHNjbXMvTldFN01EQV8vOTFjYWQyOGE1NmEyN2RlNzk4ZGI5OWMwMjZkYWVmMzguanBnkZMCzQOOAIGhMAE"/>
        <figcaption>Greta Garbo • youtube</figcaption>
      </figure>
      <p>Ipak, kada kada govorimo o poznatim ličnostima, koje su ujedno bili i špijuni, onda ta priča nikako ne može da zastari i interesantna je čak i mnogo godina posle smrti glavnih aktera. Nekada je špijuniranje izgledalo mnogo drugačije. Danas, uz lako dostupne prisluškivače i programe za <a href="https://www.spytech.rs/spijunska-oprema/pracenje-i-prisluskivanje-mobilnog-telefona/">praćenje mobilnih telefona</a>, svako može makar na dan da postane špijun i to za sopstvene potrebe. Špijuni o kojima ćemo govoriti uglavnom su radili za druge, za to su bili ozbiljno plaćeni, ali su i te kako rizikovali.</p>
      <p>Dalaj Lama radio za Centralnu obaveštajnu agenciju (CIA)?</p>
      <p>Ko bi rekao da jedan duhovni vođa, koji propagira mir, ljubav, dobročinstvo, iskrenost, požrtvovanje, može da radi i kao tajni agent za neverovatno veliki novac. Upravo takve sumnje postoje za sadašnjeg Dalaj Lamu, odnosno Tenzina Gjatsoa, tibetanskog svetovnog i duhovnog vođu. Može se reći da ga je od samog početka pratila veoma teška politička i društvena situacija, s obzirom da je sa 15 godina postao Dalaj Lama, baš u periodu nasilne okupacije Kine na Tibet. Nekoliko godina kasnije, tačnije 1959. godine, morao je čak i da napusti Tibet, nakon silnih napora da se izbori za očuvanje tibetanske kulture. Međutim, sumnja se da je i pre nego što je napustio Tibet, Dalaj Lama postao špijun i da je to bio sve do 1974. Navodno je radio za američku Centralnu obaveštajnu agenciju (CIA) i za to je primao oko 15.000 dolara svakog meseca. Više izvora je ovu vest demantovalo, ali ono što je sigurno potvrđeno je da CIA jeste pomagala Tibetance u tom periodu.</p>
      <p>
        <a href="https://www.instagram.com/p/B5aYiFFDDCH/">Happy Thanksgiving to you and yours! 🦃🍂</a>
      </p>
      <p>I Frenk Sinatra bio jako blizak CIA-i</p>
      <p>Jedan od najpopularnijih američkih pevača i glumaca, čije su pesme i dan danas planetarno popularne, Frenk Sinatra bio je jako blizak Centralnoj obaveštajnoj agenciji. Ceo život su ga na neki način pratile afere, pisalo se da je bio jako blizak mafiji, a takođe se mnogo pisalo i o njegovom privatnom životu, njegovim avanturama, brakovima i problemima sa alkoholom. Iako nikada nije potvrđeno da je sarađivao sa CIA-om, pisalo se da je prenosio neke potrebne informacije, a i da je čak više puta davao svoj privatni avion za njihove potrebe. CIA je koristila njegov privatni avion kako bi, bez bilo kakvih dokaza, prevozila određene osobe.</p>
      <p>Keri Grant se priklonio FBI-u i saveznicima</p>
      <p>Zvezda zlatnog doba Holivuda, Arčibald Lič, poznatiji kao Keri Grant, takođe je radio kao špijun. Ovaj američki glumac, u toku Drugog svetskog rata, morao je da se prikloni jednoj strani. Takoreći on nije ni birao, već je bio prisvojen od strane Saveznika i FBI-a. On je imao i jasan zadatak, zapravo se ponašao kao pravi špijun, jer je trebalo da prati svoje kolege i da ih prijavi ukoliko kod njih primeti bilo kakvo ponašanje, koje je povezano sa nacizmom. Inače, imao je takođe još jedan jako težak zadatak, a to je da nadgleda svoju ženu, za koju se mislilo da sarađuje sa nacistima, odnosno da im šalje novac.</p>
      <figure>
        <img src="https://ocdn.eu/images/pulscms/MDg7MDA_/19073a9d3e0728842e0be12889430fb6.jpg"/>
        <figcaption>Greta Garbo • youtube</figcaption>
      </figure>
      <p>Greta Garbo - žena špijunka</p>
      <p>I svetski poznate žene takođe su bile umešane u slične afere. Sumnja se da je jedna od najvećih zvezda svog vremena, američka glumica švedskog porekla, Greta Garbo takođe bila <a href="https://www.pulsonline.rs/holivud/svi-su-culi-za-koko-sanel-ali-malo-ko-zna-da-je-ona-zapravo-vodila-dvostruki-zivot/z9m0hbd">špijunka</a>. Naime, pretpostavlja se da je ona radila za Britansku tajnu službu, iako to nikada nije eksplicitno potvrđeno. Ona je pratila i špijunirala bogate, uticajne i moćne američke biznismene i na taj način prikupljala važne i korisne informacije o njima.</p>
      <p>Savremeni špijuni i obaveštajne službe rade mnogo drugačije nego što se nekada radilo, s obzirom da je oprema i te kako napredovala i da se razvila gotovo do savršenstva. Verovatno ćemo tek za nekoliko decenija saznati ko su bili najpoznatniji špijuni našeg vremena. Međutim, činjenica je da ih danas ima mnogo više nego tada, jer su <a href="https://www.spytech.rs/product/bubice-i-prisluskivaci/">prisluškivači</a>, šijunske kamere i druga oprema, kao i programi za praćenje mobilnih telefona i računara dostupniji nego ikada. Ne morate da budete poznata ličnost, bogati i uticajni da biste mogli da koristite ovu opremu.</p>
    </article>
  </body>
</html>