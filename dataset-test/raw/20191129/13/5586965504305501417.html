<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/horia-constantinescu-fostul-presedinte-anpc-avem-tampi-in-institutii-la-nivel-de-bucuresti-ilfov-18631835"/>
    <meta property="og:site_name" content="Gândul"/>
    <meta property="article:published_time" content="2019-11-29T13:14:32+00:00"/>
    <meta property="og:title" content="Horia Constantinescu, fostul preşedinte ANPC: Avem tâmpi în instituţii la nivel de Bucureşti-Ilfov"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Horia Constantinescu, fostul preşedinte ANPC: Avem tâmpi în instituţii la nivel de Bucureşti-Ilfov</h1>
      <h2>Horia Constantinescu, fostul preşedinte al ANPC, a declarat vineri că restructurările iniţiate i-au cauzat retragerea din funcţie. Acesta a dezvăluit că doar 20 dintre cei 51 de comisari din Bucureşti sunt competenţi. "Avem tâmpi în instituţii la nivel de Bucureşti-Ilfov", a spus acesta.</h2>
      <address><time datetime="2019-11-29T13:14:32+00:00">29 Nov 2019, 13:14</time> by <a rel="author" href="https://www.gandul.info/autor/laura-albu" target="_blank">Laura Albu</a></address>
      <p>"Trebuiau să dea concurs structurile care îşi pierdeau posturi, acolo a fost cea mai mare dramă. O alta dintre substraturile acestei, nu demiteri, evaluări ale mele, a fost şi retragerea legitimaţiilor de serviciu din teren. Aveau şi şoferii instituţiei legitimaţii cu insignă, puteau mânca gratis şi nu rare au fost situaţiile în care am fost informat că acest lucru se întâmplă. Am retras, solicitând comisarilor şefi adjuncţi, comisarilor regionali reevaluarea personalului din subordine", a declarat Horia Constantinescu.</p>
      <p>Întrebat dacă unii comisari ai ANPC luau mită pentru a nu da amenzi, acesta a confirmat, adăugând că doar 30% dintre angajaţii ANPC sunt pregătiţi.</p>
      <p>"Da, şi din păcate nu am apucat să fac destule sesizări acolo unde suspiciunile sunt temeinice. 30% (dintre angajaţii -n.r.) sunt nepregătiţi. Unul dintre cei cărora le-am solicitat demisia la Bucureşti i-am pus în faţă următoarea situaţie. Ştiind că nu stăpâneşte limba român[, am rugat-o pe secretară să editeze un test. A preferat să-şi scrie demisia. Asta este situaţia. Reevaluarea trebuie făcută din rădăcini, bazată pe informaţiile provenite tot de la colegii ei, sunt suficient de pregătiţi unii dintre aceştia, de a arăta cu degetul şi a spune ce coleg nu-şi mai doresc un sistem", a spus fostul preşedinte ANPC.</p>
      <p>Acesta a adăugat că există anumiţi angajaţi ai ANPC sunt "semidocţi" şi "analfabeţi".</p>
      <p>"Pentru a da bine, un comisariat judeţean trebuie să iasă în jurul unui număr de acte făcute. Dacă el are 10 comisari dintre care 5 demidocţi spre analfabeţi, ceilalţi 5 pregătiţi trebuie să facă munca şi a celorlalţi 5 semidocţi, ca în raportări să nu apară într-o zonă de derizoriu. La acest moment la nivelul structurii Bucureşti Ilfov sunt în jur de maxim 20 de comisari cu adevărat pregătiţi. (Printre aceştia n.r. sunt) cei din zona de alimentară, puţin pregătiţi în zona de prestări servicii şi puţini spre foarte puţini în zona de bunurilor nealimentare, dovadă liniştea aşternută peste centrele comerciale neverificate. În Bucureşti-Ilfov sunt în total 51 de comisari ai ANPC. Avem tâmpi în instituţii la nivel de Bucureşti-Ilfov", a mai spus Horia Constantinescu.</p>
      <p>Horia Constantinescu a fost eliberat, în baza unei decizii a premierului Ludovic Orban, din funcţia de preşedinte al Autorităţii Naţionale pentru Protecţia Consumatorilor, conducerea autorităţii fiind preluată temporar de Mihaela Irina Ionescu, secretar general al instituţiei.</p>
      <related>
        <h4>Citeşte şi</h4>
        <a href="https://www.gandul.info/politica/vicepremierul-raluca-turcan-educatia-transporturile-si-agricultura-nu-pierd-niciun-leu-banii-nu-au-existat-in-realitate-18631833?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/klaus-iohannis-va-participa-marti-si-miercuri-la-reuniunea-nato-la-nivel-inalt-18631822?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/cu-ocazia-zilei-nationale-klaus-iohannis-a-decorat-mai-multe-personalitati-18631550?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>