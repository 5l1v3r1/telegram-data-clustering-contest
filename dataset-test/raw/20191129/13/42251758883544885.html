<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315991-Ko-posle-Emerija-Alegri-Anceloti-Nuno-Zezus.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T13:17:00+00:00"/>
    <meta property="og:title" content="Ko posle Emerija? Alegri, Anćeloti, Nuno, Žezus..."/>
    <meta property="og:description" content="Čim je menadžer Arsenala Unai Emeri dobio otkaz počele su spekulacije o tome ko bi mogao da bude naslednik. Ekipu će za vikend predvoditi Fredi Ljungberg, a malo onih koji su upoznati sa situacijom veruju da će Šveđanin biti stalni menadežer."/>
  </head>
  <body>
    <article>
      <h1>Ko posle Emerija? Alegri, Anćeloti, Nuno, Žezus...</h1>
      <h2>Čim je menadžer Arsenala Unai Emeri dobio otkaz počele su spekulacije o tome ko bi mogao da bude naslednik. Ekipu će za vikend predvoditi Fredi Ljungberg, a malo onih koji su upoznati sa situacijom veruju da će Šveđanin biti stalni menadežer.</h2>
      <address><time datetime="2019-11-29T13:17:00+00:00">29 Nov 2019, 13:17</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170655/jpeg/Karlo-Anceloti-Masimilijano-Alegri"/>
        <figcaption>
          <cite>Francesco Pecoraro/Getty Images</cite>
        </figcaption>
      </figure>
      <p>Još i pre nego što je Unai Emeri otpušten Arsenal je imao navodno želju da novi menadžer bude Nuno Espirito Santo. On trenutno vodi Vulverhempton gde je prilično dugo, a s obzirom na to koliko se ustalio na "Molinjuu" moguće je da će kineski vlasnici zadržati portugalskog stručnjaka. </p>
      <p>Drugi engleski mediji pišu da je Arsenal zvao dva italijanska stručnjaka. Telegraf piše da je Karlo Anćeloti među kandidatima koje Arsenal razmatra kao zamenu za Unaija Emerija. Nekadašnji trener Reala je trenutno u Napoliju gde mu baš i ne ide najbolje jer taj klub ima 20 poena u Seriji A i tek je na sedmom mestu na tabeli. Anćeloti je predvodio londonski Čelsi dve sezone, a 2010. je osvojio Premijer ligu i FA Kup. </p>
      <figure>
        <iframe data-src="https://twitter.com/SamJDean/status/1200358963302338560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sa druge strane Skajsport već piše da su Arsenal i Masimilijano Alegri imali razgovore. Italijanski stručnjak koji je predvodio Milan i Juventus navodno očajnički želi da uzme kormilo "tobdžija". Alegri je jednom osvojio Seriju A sa Milanom i pet puta sa Juventusom, dok je sa Juveom dva puta bio vicešampion Evrope. </p>
      <figure>
        <iframe data-src="https://twitter.com/SkySportsNews/status/1200372092618842113?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Brazilski mediji pišu kako bi Žorž Žezus mogao u Arsenal. Portugalski stručnjak je nedavno odveo Flamengo do titule u Kopa Libertadores, a ovaj trener je nedavno pričao o svojoj budućnosti jer su ga povezivali sa Evertonom.</p>
      <p>"<i>Ne znam šta će biti sa mnom u Flamengu. Imam ugovor do maja. Sve može da se desi</i>", rekao je <b>Žezus</b> posle spekulacija da bi mogao da nasledi Marka Silvu u Evetonu.</p>
    </article>
  </body>
</html>