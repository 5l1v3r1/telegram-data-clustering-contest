<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/kalitero-gkol-gia-ton-oktovrio-to-takounaki-tou-sfinterski-video"/>
    <meta property="og:site_name" content="Metrosport.gr"/>
    <meta property="article:published_time" content="2019-11-29T13:50:00+00:00"/>
    <meta property="og:title" content="Καλύτερο γκολ για τον Οκτώβριο το... τακουνάκι του Σφιντέρσκι (Video)"/>
    <meta property="og:description" content="Το τέρμα του Πολωνού επιθετικού κόντρα στην Λαμία αναδείχθηκε το καλύτερο σύμφωνα με την ψηφοφορία από τους φιλάθλους του ΠΑΟΚ"/>
  </head>
  <body>
    <article>
      <h1>Καλύτερο γκολ για τον Οκτώβριο το... τακουνάκι του Σφιντέρσκι (Video)</h1>
      <h2>Το τέρμα του Πολωνού επιθετικού κόντρα στην Λαμία αναδείχθηκε το καλύτερο σύμφωνα με την ψηφοφορία από τους φιλάθλους του ΠΑΟΚ</h2>
      <address><time datetime="2019-11-29T13:50:00+00:00">29 Nov 2019, 13:50</time> by <a rel="author">Metrosport.gr Team</a></address>
      <p>Ο Δικέφαλος το προηγούμενο διάστημα φιλοξένησε την ομάδα της Φθιώτιδας όπου επικράτησε με 3-0.</p>
      <p>Το σκορ άνοιξε ο Μίσιτς, με τον Δημήτρη Λημνιό να διπλασιάζει τα τέρματα και τον Κάρολ Σφιντέρσκι με το... τακουνάκι να διαμορφώνει το τελικό αποτέλεσμα.</p>
      <p>Το γκολ του Πολωνού αναδείχθηκε καλύτερο σύμφωνα με την ψηφοφορία απο τον κόσμο του Δικεφάλου.</p>
      <p>
        <b>Αναλυτικά όσα αναφέρει η ΠΑΕ ΠΑΟΚ:</b>
      </p>
      <p>Ένα απλό άγγιγμα είναι ικανό να χαρίσει μία μοναδική ποδοσφαιρική στιγμή. Μία έμπνευση της στιγμής που ξεσηκώνει τα πλήθη. Ένα τέτοιο γκολ σημείωσε ο Κάρολ Σφιντερσκι στο παιχνίδι κόντρα στη Λαμία και κέρδισε τον διαγωνισμό του Regency Casino Best Goal Οκτωβρίου.</p>
      <p>Στο ξεκίνημα του αγώνα με τη Λαμία στο γήπεδο της Τούμπας ο Δικέφαλος ήταν καταιγιστικός και πήρε πολύ γρήγορα προβάδισμα τριών τερμάτων. Μίσιτς και Λημνιός πέτυχαν τα πρώτα δύο και ο Κάρος Σφιντέρσκι ήρθε να βάλει τη δική του σφραγίδα.</p>
      <p>O Στοχ μπήκε από αριστερά και έκανε το γύρισμα και ο Πολωνός στράικερ με ένα μαγικό τακουνάκι δεν άφησε περιθώρια στον αντίπαλο τερματοφύλακα.</p>
      <p>Στην ψηφοφορία που διοργάνωσε το paokfc.gr και το PAOK FC Official App μαζί με το Regency Casino, η γκολάρα του πρώτου σκόρερ του ΠΑΟΚ τη φετινή σεζόν κέρδισε τις προτιμήσεις και με ποσοστό 54,91% πήρε τον τίτλο του Best Goal Οκτωβρίου.</p>
      <p>Στη δεύτερη θέση έμεινε η κεφαλιά του Λημνιού στο Βόλο, ενώ το βάθρο συμπλήρωσε και πάλι ο Σφιντέρσκι με το τέρμα του κόντρα στον Αστέρα στη Τρίπολη.</p>
      <p>Δείτε το βίντεο και εγγραφείτε στο επίσημο κανάλι του Δικεφάλου στο You Tube για να μαθαίνετε πρώτοι με εικόνα και ήχο όλα τα τελευταία νέα της ομάδας μας.</p>
      <figure>
        <iframe src="https://www.youtube.com/embed/CB6XKHm2DiU" width="789" height="444" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/varos-ston-epithetiko-tomea-apo-ton-paok-enopsi-ntermpi"/>
        <a href="http://www.metrosport.gr/article/antipali-mono-sto-gipedo-fili-sti-zoi"/>
        <a href="http://www.metrosport.gr/article/rodinossosti-stigmi-tou-elegchoumpori-na-ntoparisti-tin-kiriaki"/>
        <a href="http://www.metrosport.gr/article/tora-elegchos-ntopingk-se-paok-ke-olimpiako"/>
        <a href="http://www.metrosport.gr/article/chtipima-paschalaki-gia-tin-ekdilosi-se-scholio-tou-pirea-pic"/>
        <a href="http://www.metrosport.gr/article/minima-g-savvidi-gia-to-antamoma-paschalaki-koutri-pics"/>
      </related>
    </article>
  </body>
</html>