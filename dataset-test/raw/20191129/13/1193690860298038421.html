<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/svit/tramp-raptovo-prybuv-do-afhanistanu-iaka-tsil-vizytu-203712.html"/>
    <meta property="og:site_name" content="5 канал"/>
    <meta property="article:published_time" content="2019-11-29T13:05:00+00:00"/>
    <meta property="og:title" content="Трамп раптово прибув до Афганістану – яка ціль візиту"/>
    <meta property="og:description" content="На базі Баграм Трамп провів двосторонню зустріч з президентом Афганістану Ашрафом Гані і виступив перед американськими військовими"/>
  </head>
  <body>
    <article>
      <h1>Трамп раптово прибув до Афганістану – яка ціль візиту</h1>
      <address>
        <time datetime="2019-11-29T13:05:00+00:00">29 Nov 2019, 13:05</time>
      </address>
      <p>З неоголошеним візитом до Афганістану у четвер, 28 листопада, прибув президент США Дональд Трамп. Про таке повідомляє "<a href="https://ukrainian.voanews.com/a/trump-afghanistan/5185492.html">Голос Америки</a>".</p>
      <p>Трамп відвідав розміщених в країні американських військових з нагоди Дня подяки.</p>
      <p>Слід зазначити, що він приїхав у цю країну вперше з часів свого президенства.</p>
      <p>Візит відбувся за тиждень після обміну полоненими між Вашингтоном і представниками Талібану. Обмін породив надії на відновлення мирних переговорів.</p>
      <p>Президент прибув на авіабазу Баграм у супроводі радника з національної безпеки Роберта О'Брайена, невеликої групи помічників, агентів Секретної служби і пулу журналістів.</p>
      <p>На базі Баграм Трамп провів двосторонню зустріч з президентом Афганістану Ашрафом Гані і виступив перед американськими військовими.</p>
      <p>За словами Трампа, Талібан хоче досягти домовленостей і, мабуть, прагне до угоди про припинення вогню.</p>
      <p>У промові перед військовими Трамп заявив, що бажання Талібану досягти домовленості викликане тим, що американські військові чудово справляються із завданням.</p>
      <p>"Не можу уявити кращого місця для святкування Дня подяки, ніж тут, з найміцнішими, найсильнішими, найкращими та найхоробрішими воїнами на планеті", – наголосив Трамп.</p>
      <blockquote>Як повідомляв 5.UA, у США була оприлюднена розсекречена скарга "викривача" з-поміж представників американської розвідки. Документ указував на можливий тиск з боку Дональда Трампа на українське керівництво з метою порушення кримінального розслідування в Україні проти родини Джо Байдена. Нагадаємо, <a href="https://www.5.ua/svit/nikhto-nevyshchyi-zazakon-u-ssha-oholosyly-pro-zapusk-protsedury-impichmentu-trampa-199825.html">у США оголосили про запуск процедури імпічменту</a> президента Дональда Трампа. Також було оприлюднено<a href="https://www.5.ua/polityka/ziavylasia-stenohrama-telefonnoi-rozmovy-trampa-iz-zelenskym-199874.html"> текст стенограми розмови</a> Трампа й Зеленського. </blockquote>
    </article>
  </body>
</html>