<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kobieta.interia.pl/kuchnia/news-paczki-z-miesem,nId,3361286"/>
    <meta property="og:site_name" content="kobieta.interia.pl"/>
    <meta property="article:published_time" content="2019-11-29T13:28:57+00:00"/>
    <meta property="og:title" content="Pączki z mięsem"/>
    <meta property="og:description" content="Popularna na wschodzi przekąska pochodzi z kuchni tatarskiej. Od naszych rodzimych pączków różni się w zasadzie jedynie nadzieniem i miejscem nałożenia farszu. Warto spróbować!"/>
  </head>
  <body>
    <article>
      <h1>Pączki z mięsem</h1>
      <address><time datetime="2019-11-29T13:28:57+00:00">29 Nov 2019, 13:28</time> by <a rel="author">INTERIA.PL</a></address>
      <p>
        <b>Popularna na wschodzi przekąska pochodzi z kuchni tatarskiej. Od naszych rodzimych pączków różni się w zasadzie jedynie nadzieniem i miejscem nałożenia farszu. Warto spróbować!</b>
      </p>
      <p>Czas przyrządzenia: ok. 80 min Składniki dla: 18 porcji</p>
      <h3>Składniki</h3>
      <ul>
        <li>35 dag drożdży</li>
        <li>1/2 l mleka</li>
        <li>1 łyżka cukru</li>
        <li>1 kg mąki</li>
        <li>10 żółtek</li>
        <li>1 jajko</li>
        <li>sól</li>
        <li>10 dag masła</li>
        <li>1 duża cebula lub 2 mniejsze</li>
        <li>1 kg mięsa mielonego (baraniny, wołowiny lub wieprzowiny)</li>
        <li>2-3 kostki smalcu do smażenia w głębokim tłuszczu</li>
        <li>pieprz</li>
      </ul>
      <h3>Sposób przygotowania:</h3>
      <p>1. Wymieszaj drożdże z 1/2 szklanki ciepłego mleka. Dodaj łyżkę cukru i łyżkę mąki. Odstaw zaczyn do wyrośnięcia. Żółtka utrzyj ze stopionym masłem, resztą mąki i mleka, solą i przygotowanym wcześniej rozczynem drożdży.</p>
      <p>2. Wyrób elastyczne ciasto, uformuj z niego kulę. Przykryj ją ściereczką i odstaw na godzinę w ciepłe miejsce do wyrośnięcia.</p>
      <p>3. Posiekaj obraną cebulę, wymieszaj z mięsem, jajkiem, solą i pieprzem do smaku. Wyrośnięte ciasto rozwałkuj na grubość 1 cm. Wycinaj duże kółka. Na środku układaj farsz, zawijaj brzegi. Pączki odłóż na godzinę, wrzucaj na rozgrzany smalec. Smaż na złoto.</p>
      <p>Popularną na wschodzie przekąskę można przygotować w ten sam sposób co nasze pączki. Na wyrośniętym krążku umieść porcję farszu z mielonego mięsa, siekanej wątróbki, białego sera ze szpinakiem lub kapusty kiszonej z grzybami. Przykryj drugim krążkiem, zlep brzegi i usmaż.</p>
    </article>
  </body>
</html>