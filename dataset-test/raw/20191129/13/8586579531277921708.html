<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/yeni-goc-dalgasi-geliyor-62-bin-suriyeli-turkiye-sinirinda-258391h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T13:31:00+00:00"/>
    <meta property="og:title" content="Yeni göç dalgası geliyor! 62 bin Suriyeli Türkiye sınırında"/>
    <meta property="og:description" content="Suriye’de Kasım ayı içinde Esed rejiminin saldırılarından kaçan 62 bin kişi Türkiye sınırına göç etti. Kaçan sivillerin büyük bir kısmı, Hatay'ın Reyhanlı ilçesi karşısındaki Atme, Kah, Deyr Hassan ve Kefer Lusin gibi bölgelere yerleştirildi. Göç edenlerin sınır kapıları açılarak Türkiye’ye kabul edilmesinden endişe ediliyor."/>
  </head>
  <body>
    <article>
      <h1>Yeni göç dalgası geliyor! 62 bin Suriyeli Türkiye sınırında</h1>
      <address><time datetime="2019-11-29T13:31:00+00:00">29 Nov 2019, 13:31</time> by <a rel="author">Yeni Çağ Gazetesi</a></address>
      <p>
        <b>Suriye’de Kasım ayı içinde Esed rejiminin saldırılarından kaçan 62 bin kişi Türkiye sınırına göç etti. Kaçan sivillerin büyük bir kısmı, Hatay'ın Reyhanlı ilçesi karşısındaki Atme, Kah, Deyr Hassan ve Kefer Lusin gibi bölgelere yerleştirildi. Göç edenlerin sınır kapıları açılarak Türkiye’ye kabul edilmesinden endişe ediliyor.</b>
      </p>
      <p>Yerel sivil toplum kuruluşlarından Suriye Müdahale Koordinatörlüğü'nün verdiği bilgiye göre, İdlib Gerginliği Azaltma Bölgesi'nde Esed rejimi askerlerinin saldırıları sonucunda Kasım ayı içinde 11 bin 812 aileden 62 bin kişi Türkiye sınırına doğru göç etti. Koordinatörlük, söz konusu güçlerin sivillerin geri dönüşlerini de engellemek amacıyla hastane, okul, cami, sivil savunma merkezi ve sivillerin evleri gibi yaşam merkezlerini vurduğunu öne sürdü.</p>
      <p>Saldırılarından kaçan sivillerin büyük bir kısmının, Hatay'ın Reyhanlı ilçesi karşısındaki Suriye topraklarında yer alan Atme, Kah, Deyr Hassan ve Kefer Lusin gibi bölgelerdeki kamp alanlarına, İdlib'deki zeytinliklere ve Türkiye'nin terörden arındırdığı Fırat Kalkanı ve Zeytin Dalı Harekâtı bölgelerine sığındığı aktarıldı.</p>
      <p>
        <b>SON BİR YILDA 1 MİLYONU AŞTI</b>
      </p>
      <p>Türkiye ile Rusya arasında, 17 Eylül 2018'de imzalanan mutabakattan bu yana İdlib Gerginliği Azaltma Bölgesi'nde, rejim ve Rusya'nın saldırılarında 1300'den fazla sivil öldü. Saldırıların yoğun olduğu yerlerden, nispeten sakin yerlere ve özellikle Türkiye sınırı yakınına göç edenlerin sayısı ise son bir yılda 1 milyonu aştı.</p>
      <related>
        <a href="https://www.yenicaggazetesi.com.tr/sosyal-medyanin-konustugu-mesaj-onumden-gecen-suriyeliler-beni-itti-ve-258304h.htm"/>
        <a href="https://www.yenicaggazetesi.com.tr/turkiye-kimsenin-multeci-kampi-degildir-254101h.htm"/>
        <a href="https://www.yenicaggazetesi.com.tr/abden-erdoganin-suriyelilerle-ilgili-sozlerine-yanit-252054h.htm"/>
        <a href="https://www.yenicaggazetesi.com.tr/yalovada-suriyelilere-oturum-izni-verilmeyecek-251163h.htm"/>
      </related>
    </article>
  </body>
</html>