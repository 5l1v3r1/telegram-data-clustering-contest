<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/zglosil-na-policje-ze-nietrzezwa-zona-przyjechala-mercedesem-do-domu/"/>
    <meta property="og:site_name" content="lublin112.pl"/>
    <meta property="article:published_time" content="2019-11-29T13:11:00+00:00"/>
    <meta property="og:title" content="Zgłosił na policję, że nietrzeźwa żona przyjechała mercedesem do domu"/>
    <meta property="og:description" content="Niecodzienne zgłoszenie przyjęli opolscy policjanci. Do mundurowych zadzwonił mężczyzna z informacją, że jego żona przyjechała do domu mercedesem, będąc w stanie nietrzeźwości."/>
  </head>
  <body>
    <article>
      <h1>Zgłosił na policję, że nietrzeźwa żona przyjechała mercedesem do domu</h1>
      <address>
        <time datetime="2019-11-29T13:11:00+00:00">29 Nov 2019, 13:11</time>
      </address>
      <p>
        <b>Niecodzienne zgłoszenie przyjęli opolscy policjanci. Do mundurowych zadzwonił mężczyzna z informacją, że jego żona przyjechała do domu mercedesem, będąc w stanie nietrzeźwości.</b>
      </p>
      <p>Do zdarzenia doszło w czwartek po godzinie 18. Dyżurny opolskiej komendy przyjął od dzwoniącego mężczyzny zgłoszenie, z którego wynikało, że jego nietrzeźwa żona wróciła do domu. Jak wynikało z relacji zgłaszającego, kobieta miała kierować w takim stanie pojazdem marki Mercedes, którym wróciła do domu.</p>
      <p>Jak się okazało na miejscu, po badaniu alkomatem, w organizmie 33-latki były ponad 2 promile alkoholu. Kobiecie zatrzymano prawo jazdy.</p>
      <p>Wkrótce za swoje nieodpowiedzialne zachowanie odpowie przed sądem. Grozi jej wysoka grzywna, zakaz prowadzenia pojazdów oraz kara pozbawienia wolności do lat 2.</p>
      <p>(fot. Policja)</p>
    </article>
  </body>
</html>