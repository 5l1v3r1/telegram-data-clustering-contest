<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/incendiu-intr-un-parc-zoo-din-sua-peste-10-animale-au-murit_1408178.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T13:50:01+00:00"/>
    <meta property="og:title" content="Incendiu într-un parc zoo din SUA: peste 10 animale au murit"/>
    <meta property="og:description" content="Cel puțín 10 animale au murit în urma unui incendiu produs într-un hambar dintr-un parc zoo din statul american Ohio, au anunțat vineri..."/>
  </head>
  <body>
    <article>
      <h1>Incendiu într-un parc zoo din SUA: peste 10 animale au murit</h1>
      <address><time datetime="2019-11-29T13:50:01+00:00">29 Nov 2019, 13:50</time> by <a rel="author">Ionel Dancu, Reporter</a></address>
      <p>Cel puțín 10 animale au murit în urma unui incendiu produs într-un hambar dintr-un parc zoo din statul american Ohio, au anunțat vineri autoritățile locale, citate de site-ul agenției Associated Press, potrivit Mediafax.</p>
      <p>Incendiul a izbucnit joi seară în African Safari Wildlife Park din orașul Port Clinton, Ohio. Patru antilope, trei girafe și trei mistreți care se aflau în hambar în momentul incendiului sunt considerate moarte, au transmis pompierii.</p>
      <p>Autoritățile au recuperat o zebră și o girafă care reușit să fugă, conform unei publicații locale.</p>
      <p>De asemenea, a fost deschisă o anchetă pentru a determina cauza producerii incendiului. Nicio persoană nu a fost rănită.</p>
      <p>Oficialii parcului au postat pe Facebook un mesaj prin care se declară ”devastați de pierderea animalelor”.</p>
      <p>Parcul a fost închis pentru vizitatori joi de Ziua Recunoștinței și trebuia să se deschidă vineri, înainte de încheierea sezonului, dar în urma incendiului a rămas închis și vineri.</p>
    </article>
  </body>
</html>