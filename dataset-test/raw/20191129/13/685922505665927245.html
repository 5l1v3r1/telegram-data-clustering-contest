<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1477073"/>
    <meta property="og:site_name" content="طرفداری"/>
    <meta property="article:published_time" content="2019-11-29T13:41:22+00:00"/>
    <meta property="og:title" content="سهیل مهدی: درخصوص لغو دیدار پرسپولیس-نساجی و پیکان-تراکتور به دلیل آلودگی هوا، فردا تصمیم گیری می کنیم"/>
    <meta property="og:description" content="طرفداری- سهیل مهدی درباره اینکه کمیته اضطرار آلودگی هوای تهران اعلام کرد تمام فعالیت‌های ورزشی فردا (شنبه) در استان تهران لغو خواهد بود،‌ اظهار داشت: ما هم طبق قوانین و مطابق دستورات عمل خواهیم کرد. ابتدا باید در روز بازی شاخص آلودگی هوا در آن منطقه را بررسی کنیم و بعد در این مورد تصمیم‌گیری خواهیم کرد. طبیعتاً شاخص آلودگی در نقاط مختلف شهر با یکدیگر متفاوت است و باید در مورد مناطق مختلف جداگانه تصمیم‌گیری شود."/>
  </head>
  <body>
    <article>
      <h1>سهیل مهدی: درخصوص لغو دیدار پرسپولیس-نساجی و پیکان-تراکتور به دلیل آلودگی هوا، فردا تصمیم گیری می کنیم</h1>
      <address><time datetime="2019-11-29T13:41:22+00:00">29 Nov 2019, 13:41</time> by <a rel="author" href="https://www.tarafdari.com/%D8%B1%D8%B6%D8%A7-%D8%AD%D8%B3%DB%8C%D9%86-%D8%B2%D8%A7%D8%AF%D9%87/200157" target="_blank">رضا حسین زاده</a></address>
      <pre>دو دیدار لیگ برتر در آستانه لغو شدن قرار گرفتند.</pre>
      <p><a href="https://www.tarafdari.com/"><b>طرفداری</b></a>- سهیل مهدیدرباره اینکه کمیته اضطرار آلودگی هوای تهران اعلام کرد تمام فعالیت‌های ورزشی فردا (شنبه) در استان تهران لغو خواهد بود،‌ اظهار داشت:</p>
      <blockquote>ما هم طبق قوانین و مطابق دستورات عمل خواهیم کرد. ابتدا باید در روز بازی شاخص آلودگی هوا در آن منطقه را بررسی کنیم و بعد در این مورد تصمیم‌گیری خواهیم کرد. طبیعتاً شاخص آلودگی در نقاط مختلف شهر با یکدیگر متفاوت است و باید در مورد مناطق مختلف جداگانه تصمیم‌گیری شود.</blockquote>
      <p>وی در مورد امکان لغو دیدار تیم‌های پیکان و تراکتور تصریح کرد:</p>
      <blockquote>آلودگی در شهر قدس با تهران متفاوت است و باید میزان آلودگی آن منطقه نیز جداگانه بررسی شود.</blockquote>
      <p>مسئول برگزاری مسابقات سازمان لیگ در پاسخ به این پرسش که چه زمانی تصمیم نهایی درباره برگزاری مسابقات گرفته خواهد شد، گفت:</p>
      <blockquote>صبح فردا پس از بررسی شاخص آلودگی هوا این تصمیم را خواهیم گرفت.</blockquote>
      <p>به گزارش <b>تسنیم</b>،‌ طبق برنامه سازمان لیگ دیدار پرسپولیس - نساجی ساعت 17:30 و پیکان - تراکتور ساعت 15 فردا در چارچوب هفته دوازدهم لیگ برتر برگزار خواهد شد.</p>
    </article>
  </body>
</html>