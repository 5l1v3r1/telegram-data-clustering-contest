<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/oficial-ucrainean-despre-viitoarele-negocieri-de-pace-cu-rusia-in-format-normandia-asteptarile-noastre-sunt-foarte-scazute-308221.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T13:25:08+00:00"/>
    <meta property="og:title" content="Oficial ucrainean, despre viitoarele negocieri de pace cu Rusia în format Normandia: &quot;Așteptările noastre sunt foarte scăzute&quot;"/>
    <meta property="og:description" content="După ce noul președinte al Ucrainei, Volodymyr Zelenskyi, a fost de acord să organizeze alegeri în regiunile separatiste de la frontiera rusă, negocierile de pace cu Moscova au fost reluate. Cu asistența Franței..."/>
  </head>
  <body>
    <article>
      <h1>Oficial ucrainean, despre viitoarele negocieri de pace cu Rusia în format Normandia: "Așteptările noastre sunt foarte scăzute"</h1>
      <address><time datetime="2019-11-29T13:25:08+00:00">29 Nov 2019, 13:25</time> by <a rel="author">B1.ro</a></address>
      <p>După ce noul președinte al Ucrainei, Volodymyr Zelenskyi, a fost de acord să organizeze alegeri în regiunile separatiste de la frontiera rusă, negocierile de pace cu Moscova au fost reluate. Cu asistența Franței și a Germaniei, cele două țări vor reveni la masa de negocieri pe 9 decembrie.</p>
      <p>Într-un interviu acordat pentru site-ul <a href="https://www.euractiv.com/section/eastern-europe/interview/ukraines-deputy-foreign-minister-very-low-expectations-for-normandy-summit/">euractiv</a>, ministrul adjunct al Afacerilor Externe al Ucrainei, Olena Zerkal, a declarat că nu are mari așteptări în urma negocierilor în format Normandia care se vor desfășura în luna decembrie. </p>
      <p><b><i>"Am experimentat diferite tipuri de negocieri cu Rusia, de aceea așteptările noastre sunt foarte scăzute. Cu toate acestea, este un semn pozitiv că acest tip de întâlnire a fost posibilă. Nu am mai avut unul în trei ani. Deci s-ar putea să aibă încă un rezultat pozitiv"</i></b> a declarat oficialul ucrainean.</p>
      <p>Olena Zerkal a activat în ministerul justiției din Ucraina timp de 12 ani. În acea perioadă a fost membră a mai multor delegații naționale pentru negocieri cu UE, ONU, NATO și Consiliul Europei. Din 2014, este viceprim-ministru pentru afaceri externe pentru integrarea europeană.</p>
      <p>La începutul lunii octombrie, guvernul ucrainean a fost de acord cu așa-numita Formulă Steinmeier, menită să permită ca alegerile să aibă loc în regiunile ocupate de forțele pro-ruse. </p>
      <p> </p>
    </article>
  </body>
</html>