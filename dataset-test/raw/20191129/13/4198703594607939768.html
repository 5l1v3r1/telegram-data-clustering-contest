<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-military/2019_q4/Article-c38066b2d47be61027.htm?utm_source=AndroidNews12&amp;utm_medium=Share"/>
    <meta property="og:site_name" content="mako"/>
    <meta property="article:published_time" content="2019-11-29T13:38:00+00:00"/>
    <meta property="og:title" content="צה&quot;ל: רחפן חדר מלבנון לשטח ישראל, וחזר על עקבותיו"/>
    <meta property="og:description" content="האירוע מצטרף לשורת תקריות דומות שהתרחשו בתקופה האחרונה בשטח האווירי של ישראל. ביניהן, רחפנים שחדרו מרצועת עזה לשטח ישראל בניסיון לפגע. כל ניסיונות החדירה עד כה סוכלו על ידי צה&quot;ל"/>
  </head>
  <body>
    <article>
      <h1>צה"ל: רחפן חדר מלבנון לשטח ישראל, וחזר על עקבותיו</h1>
      <h2>האירוע מצטרף לשורת תקריות דומות שהתרחשו בתקופה האחרונה בשטח האווירי של ישראל. ביניהן, רחפנים שחדרו מרצועת עזה לשטח ישראל בניסיון לפגע. כל ניסיונות החדירה עד כה סוכלו על ידי צה"ל</h2>
      <address><time datetime="2019-11-29T13:38:00+00:00">29 Nov 2019, 13:38</time> by <a rel="author">נטעלי שם טוב</a></address>
      <p><b>רחפן חדר לשטח ישראל מלבנון - ושב על עקבותיו: </b>דובר צה"ל הודיע היום (שישי) כי רחפן חדר לשטח ישראל מלבנון - ושב על עקבותיו כעבור זמן קצר. </p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>הרחפן חצה את הגבול פעמיים, כל פעם כמה מאות מטרים לשטח הארץ - ושב ללבנון. החצייה הייתה באזור חניתה, בחלקו המערבי של הגבול.</p>
      <p>בפיקוד צפון אומרים שלא היה חשד לפעילות חבלנית, אך כלי הטיס היה במעקב על ידי מערכות חיל האוויר לאורך כל האירוע. יתר הפרטים נבדקים כעת ברמה המודיעינית. </p>
      <h3>בשבוע שעבר: אותר רחפן שחדר לשטח ישראל מעזה </h3>
      <p>האירוע הזה מצטרף לשורת תקריות בתקופה האחרונה בה חדרו רחפנים וכלי טיס בלתי מאויישים לישראל, בין השאר, גם מרצועת עזה. </p>
      <p>רק בסוף השבוע האחרון איתר כוח צה"ל רחפן שחצה את הגבול מכיוון רצועת עזה לשטח ישראל. הכוח שהיה במקום יירט בהצלחה את הרחפן ואיתר אותו בשטח ישראל בסמוך גדר המערכת בדרום הרצועה. </p>
      <p>אתמול הסתיימה העברת חבילות דואר לרצועת עזה בהחרמת מאות חבילות בעקבות ציוד שנמצא בהן ויכול היה לשמש למטרות צבאיות ולצרכי טרור כמו רחפנים, ציוד לנשק, סכינים וציוד צלילה. </p>
      <p>לאורך התקופה האחרונה פורסמו מספר מקרים של כלי טיס בלתי מאויישים שחדרו את הגבול מהרצועה לשטח ישראל. במרבית המקרים צה"ל הצליח ליירט את הכלים לפני שנגרם נזק. במקרה אחד, הצליח אחד הרחפנים לפגוע בעזרת חומר נפץ בכלי רכב צה"לי. </p>
    </article>
  </body>
</html>