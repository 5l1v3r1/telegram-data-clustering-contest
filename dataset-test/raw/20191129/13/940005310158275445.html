<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/apropiata-lui-darius-valcov-a-fost-data-afara-de-la-conducerea-spitalul-fundeni.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="Apropiata lui Darius Vâlcov a fost dată afară de la conducerea Spitalul Fundeni"/>
    <meta property="og:description" content="Ministrul Sănătății Victor Costache a concediat-o, vineri, pe Adriana Cotel, care ocupa funcția de manager interimar al Institutului Clinic Fundeni."/>
  </head>
  <body>
    <article>
      <h1>Apropiata lui Darius Vâlcov a fost dată afară de la conducerea Spitalul Fundeni</h1>
      <h2>Ministrul Sănătății Victor Costache a concediat-o, vineri, pe Adriana Cotel, care ocupa funcția de manager interimar al Institutului Clinic Fundeni.</h2>
      <address>
        <time datetime="2019-11-29T13:00:00+00:00">29 Nov 2019, 13:00</time>
      </address>
      <p> </p>
      <p>Potrivit unui comunicat, ministrul a dispus înlocuirea ei cu doamna conf. dr. Anca Coliță.</p>
      <p> </p>
      <p>Adriana Cotel a fost numită în funcția de manager interimar conform Legii 95/2006 până la revocarea unilaterală din funcție, dar nu mai mult de 6 luni.</p>
      <p>Potrivit <a href="https://www.news.ro/social/adriana-cotel-este-noul-presedinte-al-casei-nationale-de-asigurari-de-sanatate-1922401425002019012318829089">News.ro</a>, Adriana Cotel, considerată o apropiată a lui Darius Vâlcov, a fost numită în ianuarie 2019 la conducerea CNAS, unde a stat până în iunie 2019, când a fost schimbată din funcție de fostul ministru Sorina Pintea, pentru că ar fi lăsat mai multe probleme nerezolvate.</p>
      <p>Apoi, în ultimele zile de mandat, fostul ministru Pintea a numit-o pe Cotel la conducerea spitalului Fundeni.</p>
      <p> </p>
      <p>Sursa: Pro TV</p>
    </article>
  </body>
</html>