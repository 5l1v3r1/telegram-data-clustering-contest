<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/29/844934"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T13:42:00+00:00"/>
    <meta property="og:title" content="বিএনপি নেতা এ বি এম মোশাররফসহ আটক ৩"/>
    <meta property="og:description" content="বিএনপির প্রশিক্ষণবিষয়ক সম্পাদক এ বি এম মোশাররফসহ তিনজনকে আটক করেছে পুলিশ। আজ শুক্রবার (২৯ নভেম্বর) দুপুরে জাতীয় প্রেস ক্লাবের সামনে থেকে তাঁদেরকে আটক করা হয়। ঢাকা মহানগর পুলিশের (ডিএমপি) শাহবাগ থানার ভারপ্রাপ্ত কর্মকর্তা (ওসি) আবুল হাসান বিষয়টি নিশ্চিত করেছেন। তিনি  জানান, গত মঙ্গলবার (২৬ নভেম্বর) দুপুরে রাজধানীর হাইকোর্ট এলাকায় গাড়ি ভাঙচুর ও পুলিশের ওপর হামলার ঘটনায় তিনজনকে আটক করা হয়েছে। ২৬ নভেম্বর দুপুরে বিএনপির নেতাকর্মীরা দলীয় চেয়ারপারসন খালেদা জিয়ার নিঃশর্ত মুক্তির দাবিতে হাইকোর্ট এলাকায় অবস্থান নেন তাঁরা। এরপর পুলিশ তাঁদেরকে সরিয়ে দিতে লাঠিচার্জ ও টিয়ারশেল নিক্ষেপ করে। এ সময় পুলিশের ধাওয়ায় নেতাকর্মীরা পালিয়ে যাওয়ার সময় রাস্তায় বেশ কয়েকটি গাড়ি ভাঙচুর করেন। ওই ঘটনায় মঙ্গলবার রাতে এ ঘটনায় বিএনপি মহাসচিব মির্জা ফখরুল ইসলাম আলমগীরসহ ৫০০ নেতাকর্মীর বিরুদ্ধে মামলা দায়ের করা হয়। এর আগে একই মামলায় গতকাল বৃহস্পতিবার (২৮ নভেম্বর) এ মামলায় দলের ভাইস চেয়ারম্যান অবসরপ্রাপ্ত মেজর হাফিজ উদ্দিন আহমেদ এবং যুগ্ম-মহাসচিব খায়রুল কবির খোকনকে গ্রেপ্তার করা হয়। তবে বিকেলে তাঁদের জামিন মঞ্জুর করেন  আদালত।  "/>
  </head>
  <body>
    <article>
      <h6 class="kicker">হাইকোর্টের সামনে গাড়ি ভাঙচুর মামলা</h6>
      <h1>বিএনপি নেতা এ বি এম মোশাররফসহ আটক ৩</h1>
      <address><time datetime="2019-11-29T13:42:00+00:00">29 Nov 2019, 13:42</time> by <a rel="author">কালের কণ্ঠ অনলাইন</a></address>
      <p>বিএনপির প্রশিক্ষণবিষয়ক সম্পাদক এ বি এম মোশাররফসহ তিনজনকে আটক করেছে পুলিশ। আজ শুক্রবার (২৯ নভেম্বর) দুপুরে জাতীয় প্রেস ক্লাবের সামনে থেকে তাঁদেরকে আটক করা হয়।</p>
      <p>ঢাকা মহানগর পুলিশের (ডিএমপি) শাহবাগ থানার ভারপ্রাপ্ত কর্মকর্তা (ওসি) আবুল হাসান বিষয়টি নিশ্চিত করেছেন। তিনি  জানান, গত মঙ্গলবার (২৬ নভেম্বর) দুপুরে রাজধানীর হাইকোর্ট এলাকায় গাড়ি ভাঙচুর ও পুলিশের ওপর হামলার ঘটনায় তিনজনকে আটক করা হয়েছে। ২৬ নভেম্বর দুপুরে বিএনপির নেতাকর্মীরা দলীয় চেয়ারপারসন খালেদা জিয়ার নিঃশর্ত মুক্তির দাবিতে হাইকোর্ট এলাকায় অবস্থান নেন তাঁরা। এরপর পুলিশ তাঁদেরকে সরিয়ে দিতে লাঠিচার্জ ও টিয়ারশেল নিক্ষেপ করে। এ সময় পুলিশের ধাওয়ায় নেতাকর্মীরা পালিয়ে যাওয়ার সময় রাস্তায় বেশ কয়েকটি গাড়ি ভাঙচুর করেন। ওই ঘটনায় মঙ্গলবার রাতে এ ঘটনায় বিএনপি মহাসচিব মির্জা ফখরুল ইসলাম আলমগীরসহ ৫০০ নেতাকর্মীর বিরুদ্ধে মামলা দায়ের করা হয়।</p>
      <p>এর আগে একই মামলায় গতকাল বৃহস্পতিবার (২৮ নভেম্বর) এ মামলায় দলের ভাইস চেয়ারম্যান অবসরপ্রাপ্ত মেজর হাফিজ উদ্দিন আহমেদ এবং যুগ্ম-মহাসচিব খায়রুল কবির খোকনকে গ্রেপ্তার করা হয়। তবে বিকেলে তাঁদের জামিন মঞ্জুর করেন  আদালত।  </p>
    </article>
  </body>
</html>