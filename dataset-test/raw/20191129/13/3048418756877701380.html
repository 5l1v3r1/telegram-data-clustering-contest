<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/29/live-rechter-begint-met-voorlezen-vonnissen-in-decembermoordproces-desi-bouterse-is-op-staatsbezoek-in-china/"/>
    <meta property="og:site_name" content="ThePostOnline"/>
    <meta property="article:published_time" content="2019-11-29T13:15:00+00:00"/>
    <meta property="og:title" content="Live – Rechter begint met voorlezen vonnissen in decembermoordproces, Desi Bouterse is op staatsbezoek in China"/>
    <meta property="og:description" content="Aanklager eiste 20 jaar tegen Surinaamse president"/>
  </head>
  <body>
    <article>
      <h1>Live – Rechter begint met voorlezen vonnissen in decembermoordproces, Desi Bouterse is op staatsbezoek in China</h1>
      <h2>Aanklager eiste 20 jaar tegen Surinaamse president</h2>
      <address><time datetime="2019-11-29T13:15:00+00:00">29 Nov 2019, 13:15</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>De rechter in Suriname is onverwacht begonnen met het voorlezen van de vonnissen in het proces over de Decembermoorden. Dat <a href="https://nos.nl/artikel/2312558-rechter-suriname-begonnen-met-uitspreken-vonnissen-decembermoordenproces.html">meldt</a> de <i>NOS</i>. Nog niet duidelijk is of en wanneer president Desi Bouterse zijn vonnis hoort. De oud-legerleider is niet in het land, hij is op staatsbezoek in China.</p>
      <p><b>Update 15.16 –</b> Oud-militair Etienne Boerenveen is vrijdag in Suriname vrijgesproken in het proces rond de Decembermoorden. Hij is momenteel president-commissaris van Staatsolie in het kabinet van president Desi Bouterse. Boerenveen wordt gezien als een vertrouweling van Bouterse. Er was 20 jaar tegen hem geëist.</p>
      <p>Er gelden strenge veiligheidsmaatregelen bij het gebouw van de krijgsraad. Zo is er extra bewaking, zijn nabijgelegen scholen gesloten en moesten journalisten hun camera’s en telefoons inleveren bij het binnengaan van de rechtszaal.</p>
    </article>
  </body>
</html>