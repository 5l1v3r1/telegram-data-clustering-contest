<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/avro-bolgesinde-enflasyon-yukseldi-1398973"/>
    <meta property="og:site_name" content="Karar.com"/>
    <meta property="article:published_time" content="2019-11-29T13:39:00+00:00"/>
    <meta property="og:title" content="Avro Bölgesi'nde enflasyon yükseldi"/>
    <meta property="og:description" content="Avro Bölgesi'nde kasım ayında yıllık enflasyon yüzde 1'e çıktı."/>
  </head>
  <body>
    <article>
      <h1>Avro Bölgesi'nde enflasyon yükseldi</h1>
      <address>
        <time datetime="2019-11-29T13:39:00+00:00">29 Nov 2019, 13:39</time>
      </address>
      <p>
        <b>Avro Bölgesi'nde kasım ayında yıllık enflasyon yüzde 1'e çıktı.</b>
      </p>
      <p>Avrupa İstatistik Ofisi (Eurostat), Avro Bölgesi'nin kasım ayı yıllık enflasyonuna ilişkin öncü verileri yayınladı.</p>
      <p>Buna göre, Avro Bölgesi'nde ekim ayında yüzde 0,7 olan yıllık enflasyon, kasımda yüzde 1'e yükseldi.</p>
      <p>Avro Bölgesi'nde kasım ayındaki enflasyonun ana bileşenlerine bakıldığında, en yüksek yıllık enflasyon yüzde 2  ile gıda, alkol ve tütün ürünlerinde gerçekleşti. Bunu yüzde 1,9 ile hizmetler, yüzde 0,4 ile enerji dışı sanayi ürünleri ve yüzde eksi 3,2 ile de enerji izledi.</p>
      <p>Öte yandan, Avro Bölgesi'nde para politikasını yürütmekten sorumlu olan Avrupa Merkez Bankası (ECB), bölgede fiyat istikrarını sağlamak için yüzde 2'nin hemen altında ancak yüzde 2'ye yakın seviyede enflasyon hedefliyor.</p>
      <p>Yıllık enflasyonun ECB'nin hedefinin çok altında kalması ise dikkati çekiyor.</p>
      <p>
        <b>BRÜKSEL/AA</b>
      </p>
      <related>
        <a href="https://www.karar.com/ekonomi-haberleri/turkiye-istihdamda-avrupa-sonuncusu-1387794"/>
      </related>
      <related>
        <a href="https://www.karar.com/ekonomi-haberleri/ab-turkiyenin-buyume-tahmini-revize-etti-eksi-2-3ten-yuzde-0-3e-cikti-1376501"/>
      </related>
    </article>
  </body>
</html>