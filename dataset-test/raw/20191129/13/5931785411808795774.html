<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/29/vozdovac-bez-bele-zastave-na-marakani-pobeda-kao-slag-na-torti/"/>
    <meta property="og:site_name" content="Sportska centrala"/>
    <meta property="article:published_time" content="2019-11-29T13:42:28+00:00"/>
    <meta property="og:title" content="Voždovac bez bele zastave na „Marakani“: Pobeda kao šlag na torti"/>
    <meta property="og:description" content="Fudbaleri Voždovca u subotu će gostovati Crvenoj zvezdi u Linglong Superligi Srbije, a trener „zmajeva“ Radomir Koković rekao je da ubedljiv poraz crveno-belih od Bajerna može da bude i dobar i loš za njegovu ekipu. – Gostujemo Crvenoj zvezdi u specifičnoj situaciji za njih. Doživeli su težak poraz od Bajerna, i koliko to može biti […]"/>
  </head>
  <body>
    <article>
      <h1>Voždovac bez bele zastave na „Marakani“: Pobeda kao šlag na torti</h1>
      <address><time datetime="2019-11-29T13:42:28+00:00">29 Nov 2019, 13:42</time> by <a rel="author">Zile</a></address>
      <p>Fudbaleri Voždovca u subotu će gostovati Crvenoj zvezdi u Linglong Superligi Srbije, a trener „zmajeva“ Radomir Koković rekao je da ubedljiv poraz crveno-belih od Bajerna može da bude i dobar i loš za njegovu ekipu.</p>
      <p>– <b>Gostujemo Crvenoj zvezdi u specifičnoj situaciji za njih. Doživeli su težak poraz od Bajerna, i koliko to može biti dobro za nas, može biti i loše. Dobro je zato što su sada poljuljani, ali loše jer mogu biti još više motivisani da pred svojim navijačima poprave utisak i da se vrate u pobednički ritam pred odlučujuće mečeve u šampionatu i Ligi Šampiona. Nas ne sme da zavara njihovo loše izdanje protiv Bajerna, poseduju izuzetan kvalitet i mi moramo biti jako oprezni i koncentrisani ako želimo da ostvarimo dobar rezultat. Dobro igramo na gostovanju ove sezone, i nadam se da ćemo i sutra podići kvalitet igre. Tri boda protiv Crvene zvezde su pojednaka kao tri boda protiv Proletera i nekog drugog protivnika i mi idemo sutra da se nadigravamo, pobedimo i nastavimo svoju seriju sjajnih igara</b>, rekao je Koković.</p>
      <p>Jedan od nosilaca igre Voždovca, Jovan Nišić, najavljuje veliku borbu.</p>
      <p>– <b>Iako sutra gostujemo prvaku države i predstavniku Srbije u Ligi šampiona, ne idemo sa belom zastavom na stadion Rajko Mitić, već idemo da pobedimo. To je primarni cilj. Ove sezone odlično igramo na gostovanjima, odneli smo sva tri boda i sa stadiona Vojvodine i Partizana, a sutrašnja pobeda samo bi bila šlag na tortu u ovoj sjajnoj polusezoni</b>, rekao je Nišić.</p>
      <p>Meč je na programu u subotu od 18 časova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/10/zmajevi-odoleli-u-senti/"/>
        <a href="https://www.sportskacentrala.com/2019/10/25/remi-napretka-i-vozdovca/"/>
        <a href="https://www.sportskacentrala.com/2019/10/09/senzacija-na-krovu-teleoptik-eliminisao-vozdovac/"/>
        <a href="https://www.sportskacentrala.com/2019/10/06/kokovic-pobedili-smo-tim-koji-igra-najbolji-fudbal-u-srbiji/"/>
        <a href="https://www.sportskacentrala.com/2019/10/04/partizan-casti-decu-za-vozdovac/"/>
        <a href="https://www.sportskacentrala.com/2019/09/24/iz-vozdovca-najavljuju-da-ce-se-nadigravati-sa-zvezdom-smanjen-kapacitet-stadiona/"/>
        <a href="https://www.sportskacentrala.com/2019/09/20/zvezda-u-sredu-ipak-igra-prvenstveni-duel/"/>
        <a href="https://www.sportskacentrala.com/2019/08/22/bivsi-fudbaler-vojvodine-i-radnickog-pojacao-vozdovac/"/>
        <a href="https://www.sportskacentrala.com/2019/08/19/novo-pojacanje-stiglo-u-vozdovac-video/"/>
      </related>
    </article>
  </body>
</html>