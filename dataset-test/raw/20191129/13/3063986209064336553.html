<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/29/844933"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T13:21:00+00:00"/>
    <meta property="og:title" content="আকস্মিক সফরে আফগানিস্তানে ট্রাম্প"/>
    <meta property="og:description" content="থ্যাংকস গিভিং ডে-তে আকস্মিক সফর করে গেলেন মার্কিন প্রেসিডেন্ট ডোনাল্ড ট্রাম্প। তালেবানদের সঙ্গে চলমান শান্তি আলোচনার মধ্যেই কয়েক ঘণ্টার এই সফর করে গেলেন ট্রাম্প।  বিভিন্ন আন্তর্জাতিক সংবাদ মাধ্যমে প্রকাশিত খবরে জানা গেছে, স্থানীয় সময় বৃহস্পতিবার রাত সাড়ে ৮টার দিকে আফগানিস্তান পৌঁছান মার্কিন প্রেসিডেন্ট। সংক্ষিপ্ত সফরে সৈন্যদের সঙ্গে থ্যাংকস গিভিং ডে-র ডিনারে অংশ নেন তিনি। পরে মধ্যরাতের আগেই যুক্তরাষ্ট্রের উদ্দেশে রওনা হন ট্রাম্প। আফগানিস্তানে অবস্থানরত সেনাদের ধন্যবাদ জানিয়ে ট্রাম্প বলেন, তাঁর প্রশাসন শান্তি চুক্তি নিয়ে তালেবানদের সঙ্গে আলোচনা চালিয়ে যাচ্ছে। তালেবানরাও একটি চুক্তি করতে চাইছে। তিনি  বলেন, আমরা তাদের সঙ্গে বৈঠক করেছি। যুদ্ধবিরতির কথা বলেছি। তখন তারা যুদ্ধবিরতি চায়নি। এখন তারা চাইছে। আমার ধারণা, বিষয়টি এখন এভাবেই কার্যকর হবে। জানা গেছে, বিমান ঘাঁটিতে ট্রাম্প ও আফগান প্রেসিডেন্ট আশরাফ ঘানির মধ্যে একটি বৈঠকও হয়। ট্রাম্পের সঙ্গে বৈঠকের পর টুইটারে ঘানি বলেন, উভয়পক্ষই মনে করে, তালেবানরা যদি শান্তি চুক্তিতে পৌঁছাতে দৃঢ়প্রতিজ্ঞ হয়, তাহলে তাদের অবশ্যই উচিত যুদ্ধবিরতিতে সম্মত হওয়া।"/>
  </head>
  <body>
    <article>
      <h6 class="kicker">থ্যাংকস গিভিং ডে উদযাপন</h6>
      <h1>আকস্মিক সফরে আফগানিস্তানে ট্রাম্প</h1>
      <address><time datetime="2019-11-29T13:21:00+00:00">29 Nov 2019, 13:21</time> by <a rel="author">কালের কণ্ঠ অনলাইন</a></address>
      <p>থ্যাংকস গিভিং ডে-তে আকস্মিক সফর করে গেলেন মার্কিন প্রেসিডেন্ট ডোনাল্ড ট্রাম্প। তালেবানদের সঙ্গে চলমান শান্তি আলোচনার মধ্যেই কয়েক ঘণ্টার এই সফর করে গেলেন ট্রাম্প। </p>
      <p>বিভিন্ন আন্তর্জাতিক সংবাদ মাধ্যমে প্রকাশিত খবরে জানা গেছে, স্থানীয় সময় বৃহস্পতিবার রাত সাড়ে ৮টার দিকে আফগানিস্তান পৌঁছান মার্কিন প্রেসিডেন্ট। সংক্ষিপ্ত সফরে সৈন্যদের সঙ্গে থ্যাংকস গিভিং ডে-র ডিনারে অংশ নেন তিনি। পরে মধ্যরাতের আগেই যুক্তরাষ্ট্রের উদ্দেশে রওনা হন ট্রাম্প।</p>
      <p>আফগানিস্তানে অবস্থানরত সেনাদের ধন্যবাদ জানিয়ে ট্রাম্প বলেন, তাঁর প্রশাসন শান্তি চুক্তি নিয়ে তালেবানদের সঙ্গে আলোচনা চালিয়ে যাচ্ছে। তালেবানরাও একটি চুক্তি করতে চাইছে। তিনি  বলেন, আমরা তাদের সঙ্গে বৈঠক করেছি। যুদ্ধবিরতির কথা বলেছি। তখন তারা যুদ্ধবিরতি চায়নি। এখন তারা চাইছে। আমার ধারণা, বিষয়টি এখন এভাবেই কার্যকর হবে।</p>
      <p>জানা গেছে, বিমান ঘাঁটিতে ট্রাম্প ও আফগান প্রেসিডেন্ট আশরাফ ঘানির মধ্যে একটি বৈঠকও হয়। ট্রাম্পের সঙ্গে বৈঠকের পর টুইটারে ঘানি বলেন, উভয়পক্ষই মনে করে, তালেবানরা যদি শান্তি চুক্তিতে পৌঁছাতে দৃঢ়প্রতিজ্ঞ হয়, তাহলে তাদের অবশ্যই উচিত যুদ্ধবিরতিতে সম্মত হওয়া।</p>
    </article>
  </body>
</html>