<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/599739/oi-yperagores-alfamega-stirizoun-tin-protovoulia-movember-cyprus"/>
    <meta property="og:site_name" content="SIGMALIVE"/>
    <meta property="article:published_time" content="2019-11-29T13:28:00+00:00"/>
    <meta property="og:title" content="Οι Υπεραγορές ΑΛΦΑΜΕΓΑ στηρίζουν την πρωτοβουλία Movember Cyprus"/>
    <meta property="og:description" content="Με σύνθημα «Μαζί αλλάζουμε το πρόσωπο του ανδρικού καρκίνου» και με σήμα το μουστάκι, oι Υπεραγορές ΑΛΦΑΜΕΓΑ στήριξαν το Movember Cyprus, φιλοξενώντας το..."/>
  </head>
  <body>
    <article>
      <h1>Οι Υπεραγορές ΑΛΦΑΜΕΓΑ στηρίζουν την πρωτοβουλία Movember Cyprus</h1>
      <address><time datetime="2019-11-29T13:28:00+00:00">29 Nov 2019, 13:28</time> by <a rel="author">SigmaLive</a></address>
      <p>Με σύνθημα «Μαζί αλλάζουμε το πρόσωπο του ανδρικού καρκίνου» και με σήμα το μουστάκι, oι Υπεραγορές ΑΛΦΑΜΕΓΑ στήριξαν το Movember Cyprus, φιλοξενώντας το MAN VAN, ένα κινητό barber shop-πρωταγωνιστή της εκστρατείας στην Κύπρο, στο κατάστημα της Έγκωμης. Σκοπός της ενέργειας ήταν η ευαισθητοποίηση και η ενημέρωση του κοινού για τον καρκίνο του προστάτη και των όρχεων.</p>
      <p>Το MAN VAN στήθηκε στον χώρο στάθμευσης της Υπεραγοράς και πολλοί ήταν οι άνδρες που έδειξαν ενδιαφέρον για την όμορφη αυτή πρωτοβουλία. Εκτός από τις υπηρεσίες ξυρίσματος που προσφέρθηκαν σε όσους το επιθυμούσαν, στο κινητό barber shop διατέθηκαν προϊόντα προς πώληση και κουπόνια εισφοράς, καθώς και πλούσιο προωθητικό υλικό της καμπάνιας.</p>
      <p>Τα υψηλά ποσοστά ανδρών που προσβάλλονται από καρκίνο του προστάτη και των όρχεων, αλλά και ο σοβαρός αντίκτυπος που έχει η ασθένεια στην ψυχική τους υγεία, οδήγησε μια παρέα νέων στην Αυστραλία να δημιουργήσουν το κίνημα Movember. Έτσι, από τις λέξεις «moustache» και «November» προέκυψε το όνομα του κινήματος, μέσω του οποίου άνθρωποι σε όλον τον κόσμο αφυπνίζονται, ευαισθητοποιούνται, ενημερώνονται.</p>
      <p>Το Movember καλεί κάθε Νοέμβριο τους άνδρες να μεγαλώνουν τα μουστάκια τους για έναν μήνα, συμμετέχοντας σε εκστρατείες για την οικονομική ενίσχυση των δράσεων ενημέρωσης, με στόχο την έγκαιρη διάγνωση, την πρόληψη και τη θεραπεία του καρκίνου και των επιπτώσεών του.</p>
      <p>Αυτοί είναι και οι στόχοι του Movember Cyprus, η βελτίωση δηλαδή της ζωής των αγαπημένων μας ανθρώπων, του πατέρα, του αδερφού, του συντρόφου, του φίλου μας. To Movember Cyprus διοργανώνεται από το Round Table 1 Λευκωσίας και την μπύρα ΚΕΟ σε συνεργασία με το Movember Foundation.</p>
      <p>Οι Υπεραγορές ΑΛΦΑΜΕΓΑ δηλώνουν «παρών» σε τέτοιου είδους ενέργειες και εύχονται το πρόσωπο του ανδρικού καρκίνου να αλλάξει σύντομα.</p>
    </article>
  </body>
</html>