<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1054066/article/epikairothta/a8lhtismos/oxi-printezh-papanikolaoy-kai-koniarh-sthn-e8nikh-gia-to-proolympiako-toyrnoya-logw-pitino"/>
    <meta property="og:site_name" content="www.kathimerini.gr"/>
    <meta property="article:published_time" content="2019-11-29T13:31:17+00:00"/>
    <meta property="og:title" content="«Oχι» Πρίντεζη, Παπανικολάου και Κόνιαρη στην Εθνική για το Προολυμπιακό Τουρνουά λόγω Πιτίνο"/>
    <meta property="og:description" content="Με επιστολή τους στην ΕΟΚ οι Γιώργος Πρίντεζης, Κώστας Παπανικολάου και Αντώνης Κόνιαρης ενημέρωσαν πως ουσιαστικά δεν πρόκειται να είναι μέλη της Εθνικής στο Προολυμπιακό Τουρνουά."/>
  </head>
  <body>
    <article>
      <h1>«Oχι» Πρίντεζη, Παπανικολάου και Κόνιαρη στην Εθνική για το Προολυμπιακό Τουρνουά λόγω Πιτίνο</h1>
      <address>
        <time datetime="2019-11-29T13:31:17+00:00">29 Nov 2019, 13:31</time>
      </address>
      <p>Με επιστολή τους στην ΕΟΚ οι Γιώργος Πρίντεζης, Κώστας Παπανικολάου και Αντώνης Κόνιαρης ενημέρωσαν πως ουσιαστικά δεν πρόκειται να είναι μέλη της Εθνικής στο Προολυμπιακό Τουρνουά.</p>
      <p>Οι τρεις παίκτες του Ολυμπιακού ισχυρίζονται ότι είχαν λάβει διαβεβαιώσεις από τον Ρικ Πιτίνο πως δεν θα είναι προπονητής στον Παναθηναϊκό ή κάποια άλλη ομάδα και μετά την συμφωνία του Αμερικανού προπονητή με τους «πράσινους» δεν θέλουν να βρεθούν στην μέση της διαμάχης.</p>
      <p>Ουσιαστικά επιρρίπτουν τις ευθύνες τόσο στον Πιτίνο, όσο και στην ΕΟΚ για τους χειρισμούς της στην συγκεκριμένη περίπτωση, αλλά και για το παρελθόν (υπόθεση συμφωνίας Γιαννάκη-Ολυμπιακού το 2008, όταν ήταν στον πάγκο της Εθνικής).</p>
      <p>Αναμένεται η αντίδραση της άλλης πλευράς, ωστόσο αν δεν αλλάξουν τα δεδομένα που διαμορφώνονται τώρα, η Εθνική θα παραταχθεί στην Βικτόρια του Καναδά δίχως δύο βασικά στελέχη και δυνάμει ένα τρίτο που ήταν στην προεπιλογή για το Παγκόσμιο Κύπελλο.</p>
      <p>Πηγή: <a href="http://www.sport-fm.gr/article/basket/oxi-pridezi-papanikolaou-kai-koniari-stin-ethniki/4026251">sport-fm.gr</a></p>
    </article>
  </body>
</html>