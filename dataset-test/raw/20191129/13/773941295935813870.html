<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/oddich-stis-4-dekemvrioy-dimoprasia-examinon-entokon-625-ekat-eyro/"/>
    <meta property="og:site_name" content="economico.gr"/>
    <meta property="article:published_time" content="2019-11-29T13:30:44+00:00"/>
    <meta property="og:title" content="ΟΔΔΗΧ: Στις 4 Δεκεμβρίου δημοπρασία εξάμηνων εντόκων 625 εκατ. ευρώ"/>
    <meta property="og:description" content="Την Τετάρτη 4 Δεκεμβρίου 2019 θα διενεργηθεί Δημοπρασία Εντόκων Γραμματίων διάρκειας 26 εβδομάδων του Ελληνικού Δημοσίου."/>
  </head>
  <body>
    <article>
      <h1>ΟΔΔΗΧ: Στις 4 Δεκεμβρίου δημοπρασία εξάμηνων εντόκων 625 εκατ. ευρώ</h1>
      <address><time datetime="2019-11-29T13:30:44+00:00">29 Nov 2019, 13:30</time> by <a rel="author">Μαίρη Φωτάκη</a></address>
      <p>Την Τετάρτη 4 Δεκεμβρίου 2019 <b>θα διενεργηθεί Δημοπρασία Εντόκων Γραμματίων</b> διάρκειας 26 εβδομάδων του <b>Ελληνικού Δημοσίου</b>.</p>
      <p>Η Δημοπρασία Εντόκων Γραμματίων σε άυλη μορφή, θα είναι ύψους 625 εκατομμυρίων ευρώ και λήξεως 5 Ιουνίου 2020.</p>
      <p>Η ημερομηνία διακανονισμού (settlement) θα είναι η Παρασκευή 6 Δεκεμβρίου 2019 (Τ+2). Οι τόκοι των εντόκων υπολογίζονται με χρονική βάση ACT/360.</p>
      <p>Η δημοπρασία θα γίνει με ανταγωνιστικές προσφορές από τους Βασικούς Διαπραγματευτές Αγοράς στην Η.Δ.Α.Τ., σύμφωνα με τη διαδικασία που προβλέπεται από τον Κανονισμό Λειτουργίας τους.</p>
      <p>Επίσης, βάσει του Κανονισμού των Βασικών Διαπραγματευτών παρέχεται η δυνατότητα υποβολής μη ανταγωνιστικών προσφορών, τόσο κατά την ημέρα διεξαγωγής της δημοπρασίας, όσο και κατά το χρονικό διάστημα της μίας εργάσιμης ημέρας μετά το τέλος αυτής, και μέχρι ώρας 12.00 μ.μ.</p>
      <p>Οι μη ανταγωνιστικές προσφορές θα ικανοποιηθούν στην τιμή της τελευταίας προσφοράς που γίνεται δεκτή στη δημοπρασία (cut-off price) μέχρι συνολικού ύψους 30% επί του δημοπρατούμενου ποσού για κάθε μία από τις παραπάνω δύο περιπτώσεις.</p>
      <p>Για τα έντοκα γραμμάτια δε θα δοθεί καμία προμήθεια.</p>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>