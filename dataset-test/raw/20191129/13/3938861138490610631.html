<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_hreschenomu-batku-kontrabandi-alperinu-poprosili-viklikati-shvidku-dopomogu-v-sud/940611"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T13:32:00+00:00"/>
    <meta property="og:title" content="&quot;Хрещеному батьку контрабанди&quot; Альперіну попросили викликати швидку допомогу в суд"/>
    <meta property="og:description" content="Адвокат бізнесмена Вадима Альперіна попросив під час засідання Вищого антикорупційного суду викликати швидку допомогу. Засідання перенесли на 14.00, повідомляє &quot;Українська правда&quot;. &quot;За українською традицією, під час обрання запобіжного заходу фігуранту корупційного злочину, у нього ..."/>
  </head>
  <body>
    <article>
      <h1>"Хрещеному батьку контрабанди" Альперіну попросили викликати швидку допомогу в суд</h1>
      <address><time datetime="2019-11-29T13:32:00+00:00">29 Nov 2019, 13:32</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940611_w_300.jpg?v=1"/>
        <figcaption>Суд над Альперіним досі не почався. Фото: РБК</figcaption>
      </figure>
      <p>Адвокат бізнесмена <b>Вадима Альперіна</b> попросив під час засідання Вищого антикорупційного суду викликати швидку допомогу.</p>
      <p>Засідання перенесли на 14.00, повідомляє "<a href="https://www.pravda.com.ua/news/2019/11/29/7233385/">Українська правда</a>".</p>
      <p>"За українською традицією, під час обрання запобіжного заходу фігуранту корупційного злочину, у нього з'являються хвороби. Адвокат просить викликати швидку", - повідомив Центр протидії корупції у Twitter.</p>
      <p>Засідання почалося о 12.00. Суд одразу пішов на перерву у 40 хвилин, бо другий адвокат Альперіна перебував на іншому суді. Вона захищає екс-депутата <b>Сергія Пашинського</b> у Печерському райсуді.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_sap-vruchila-pidozru-hreschenomu-batku-kontrabandi-alperinu/940349"/>
      </related>
      <p>Станом на 13.00 адвокат не з'явився, тому суддя ще раз оголосила перерву з урахування обідньої перерви до 14.00.</p>
      <blockquote>Правоохоронці затримали <a href="https://gazeta.ua/articles/np/_nabu-zatrimalo-hreschenogo-batka-kontrabandi-alperina/940210">бізнесмена Вадима Альперіна</a>, якого президент Володимир Зеленський назвав "хрещеним батьком контрабанди".</blockquote>
    </article>
  </body>
</html>