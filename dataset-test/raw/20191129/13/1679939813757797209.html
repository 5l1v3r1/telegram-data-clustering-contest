<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ansp-informeaza-despre-pericolul-fosfurii-de-aluminiu-care-a-ucis-doi-copii-si-o-femeie-din-timisoara_3060439.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T13:25:56+00:00"/>
    <meta property="og:title" content="ANSP informează despre pericolul fosfurii de aluminiu, care a ucis doi copii şi o femeie din Timişoara"/>
    <meta property="og:description" content="Agenţia Naţională pentru Sănătate Publică a emis un comunicat, în care averzizează despre pericolul fosfurii de aluminiu, un pesticid, care a ucis doi copii şi o femeie la Timişoara, în urma unei deratizări. Atât în Republica Moldova, cât și în țările vec"/>
  </head>
  <body>
    <article>
      <h1>ANSP informează despre pericolul fosfurii de aluminiu, care a ucis doi copii şi o femeie din Timişoara</h1>
      <address><time datetime="2019-11-29T13:25:56+00:00">29 Nov 2019, 13:25</time> by <a rel="author">PUBLIKA.MD</a></address>
      <p>Agenţia Naţională pentru Sănătate Publică a emis un comunicat, în care averzizează despre pericolul fosfurii de aluminiu, un pesticid, care a ucis doi copii şi o femeie la Timişoara, în urma unei deratizări. </p>
      <p>Atât în Republica Moldova, cât și în țările vecine, în ultima perioadă, iau amploare cazurile de intoxicații acute cu <b><i>fosfură de aluminiu</i><i>, </i></b>care este un pesticid ieftin, eficient și utilizat în mod obișnuit pentru prelucrarea cerealelor (la dezinsecţie şi deratizare) și care, în rezultatul utilizării, intră în contact cu umiditatea atmosferică, eliberând gazul de fosfură.</p>
      <p>Astfel, există riscul apariției consecinţelor grave, cu afectarea severă a organismului. Potrivit ANSP, în perioada anilor 2016-2018, în țară, au fost înregistrate 405 cazuri de intoxicații acute cu pesticide, în urma cărora 14 persoane au decedat. Din numărul total de intoxicații, în 144 de cazuri, sau 36%, au fost implicaţii copii, inclusiv, fiind înregistrate 3 decese.</p>
      <p>Pentru a exclude apariţia intoxicaţiilor acute, până la utilizare, ANSP recomandă citirea cu atenţie a recomandărilor  de pe etichetă despre conţinutul produsului, de respectat strict doza de administrare, modul de utilizare și așteptare.</p>
      <p><b>Agenţia Naţională pentru Sănătate Publică </b>atenţionează vânzătorii din magazinele agricole ori specializate în comerțul cu amănuntul a produselor de uz fitosanitar (pesticidelor) şi populaţia să conştientizeze pericolul utilizării lor, în special, a insecticidelor în gospodăriile agricole și în condiţii casnice. Să fie mai prudenţi la folosirea acestora, inclusiv cu scop de dezinsecție. Totodată, ANSP se adresează comercianților de produse de uz fitosanitar să informeze populaţia despre modul de păstrare, folosire și consecințele nerespectării indicațiilor de pe etichetă. Orice persoană care este implicată în manipularea pesticidelor de clasa I și II de toxicitate (foarte toxice) în gospodăriile agricole sunt obligate să fie instruite la CSP teritorial și DTSA și să utilizeze obligatoriu echipamentul individual de protecţie, conform prevederilor legislaţiei naționale în vigoare.</p>
      <p>
        <b>PUBLIKA.MD aminteşte că doi copii şi o femeie au murit, după ce pe 15 noiembrie, într-un bloc de locuit din oraşul Timişoara a fost efectuată o dezinsecţie şi deratizare. De asemenea, 40 de persoane au fost internate la spital cu intocicaţii severe. </b>
      </p>
      <p>
        <b>CITEŞTE ŞI <a href="https://www.publika.md/tragedie-la-timisoara-doi-copii-si-o-femeie-au-murit-iar-38-de-persoane-au-fost-internate-dupa-o-dezinsectie-intr-un-bloc-video_3059519.html">TRAGEDIE LA TIMIȘOARA! Doi copii şi o femeie au murit, iar 38 de persoane au fost internate după o dezinsecţie într-un bloc (VIDEO)</a></b>
      </p>
    </article>
  </body>
</html>