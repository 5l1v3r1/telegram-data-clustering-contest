<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/predavania/btv-reporterite/razsledvane-za-pari-futbol-deca-policija-i-politika-v-btv-reporterite-tazi-nedel.html"/>
    <meta property="og:site_name" content="bTV Новините"/>
    <meta property="article:published_time" content="2019-11-29T13:17:00+00:00"/>
    <meta property="og:title" content="Разследване за пари, футбол, деца, полиция и политика - в bTV Репортерите тази неделя"/>
    <meta property="og:description" content="След серия от репортажи за работата на БФС, Петър Нанев с нови разкрития във филма „Парите за децата“"/>
  </head>
  <body>
    <article>
      <h1>Разследване за пари, футбол, деца, полиция и политика - в bTV Репортерите тази неделя</h1>
      <h2>След серия от репортажи за работата на БФС, Петър Нанев с нови разкрития във филма „Парите за децата“</h2>
      <address><time datetime="2019-11-29T13:17:00+00:00">29 Nov 2019, 13:17</time> by <a rel="author" href="https://btvnovinite.bg/author/?author=2001817" target="_blank">Петър Нанев</a></address>
      <p>В неделния 1 декември репортерът на bTV Петър Нанев, който в рамките на три части през изминалата седмица разследва различни аспекти от работата на Българския футболен съюз, ще разкрие нови детайли около лагерите на малките български футболисти, които са се провеждали в хотели, свързани с висши ръководители на БФС.</p>
      <p>Битката за документите, които Петър Нанев и екип на bTV анализира, започна преди повече от година и завърши с успех в съда, за да намерят отговорите си редица въпроси.</p>
      <p>Къде и по какъв начин футболният съюз харчи парите на данъкоплатците? Как се изразходват средствата за детски екипи и какви са критериите, за да стигнат те до трениращите деца? Защо фирма, получила над 600 хил. лева от държавните средства, е прехвърлена на бездомник?</p>
      <p>И не на последно място – „пазарни и адекватни“ ли са наистина цените за подготовка на младите ни футболисти в хотели, свързани с ръководни фигури от футболния съюз?</p>
      <p>Ексклузивно пред зрителите на <a href="https://btvnovinite.bg/tag?tag=btv+%D1%80%D0%B5%D0%BF%D0%BE%D1%80%D1%82%D0%B5%D1%80%D0%B8%D1%82%D0%B5&amp;o=date">bTV Репортерите</a> ще говори и бивш елитен футболен рефер, с разкрития за управлението в сянка на българския футбол. Всичко това и още изненадващи детайли – зрителите ще научат от филма „Парите за децата“ – тази неделя, от 19.30 ч.</p>
    </article>
  </body>
</html>