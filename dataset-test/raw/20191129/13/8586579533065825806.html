<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ece-seckin-sarkisi-charlienin-meleklerinde-yer-aldi-258374h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T13:35:00+00:00"/>
    <meta property="og:title" content="Ece Seçkin şarkısı Charlie'nin Melekleri'nde yer aldı"/>
    <meta property="og:description" content="Dünyaca ünlü yıldızları oyuncu kadrosunda barındıran ve bazı sahneleri İstanbul'da çekilen Charlie’nin Melekleri'nde (Charlie’s Angels) Ece Seçkin'in rekor kıran Adeyyo isimli şarkısı kullanıldı."/>
  </head>
  <body>
    <article>
      <h1>Ece Seçkin şarkısı Charlie'nin Melekleri'nde yer aldı</h1>
      <address><time datetime="2019-11-29T13:35:00+00:00">29 Nov 2019, 13:35</time> by <a rel="author">Yeni Çağ Gazetesi</a></address>
      <p>
        <b>Dünyaca ünlü yıldızları oyuncu kadrosunda barındıran ve bazı sahneleri İstanbul'da çekilen Charlie’nin Melekleri'nde (Charlie’s Angels) Ece Seçkin'in rekor kıran Adeyyo isimli şarkısı kullanıldı.</b>
      </p>
      <p>Genç şarkıcı Ece Seçkin'in YouTube'da 170 milyon dinlenme rakamı sağlayan Adeyyo isimli şarkısı Charlie’nin Melekleri'nde (Charlie’s Angels) filminde kullanıldı.</p>
      <p>Bazı sahneleri İstanbul'da çekilen Charlie'nin Melekleri filminin Tarihi Yarımada görüntüleriyle süslenen sahnelere Seçkin'in hareketli parçası eşlik etti.</p>
      <p>
        <b>"HABERİ İLK ALDIĞIMDA TELEFONDA AĞLADIM"</b>
      </p>
      <p>28 yaşındaki şarkıcı, "Bir Hollywood filminde şarkısı çalınan ilk Türk olarak çok gururluyum. İstanbul'daki sahnelerde sesimin yankılanması çok havalı. Haberi ilk aldığımda telefonda ağladım" dedi.</p>
      <p>Filmin İstanbul çekimleri Eminönü Çakmakçılar Yokuşu, Kapalıçarşı, Sultanahmet ve Veliefendi Hipodrumu gibi lokasyonlarda da gerçekleşmişti.</p>
      <p>Filmin başrolerinde yer alan Elizabeth Banks, Kristen Stewart, Naomi Scott ve Ella Balinska gibi isimler çekim yaptıkları mekanlar arasında en çok İstanbul’u sevdiklerini ifade etmişti.</p>
    </article>
  </body>
</html>