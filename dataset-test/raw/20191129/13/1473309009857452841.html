<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mesec.cz/aktuality/flixbus-zacne-jezdit-do-bosny-a-hercegoviny/?amp%3Butm_medium=text&amp;amp%3Butm_campaign=rss"/>
    <meta property="og:site_name" content="Měšec.cz"/>
    <meta property="article:published_time" content="2019-11-29T13:13:54+00:00"/>
    <meta property="og:title" content="FlixBus začne jezdit do Bosny a Hercegoviny"/>
    <meta property="og:description" content="FlixBus plánuje zavést od 7. prosince 2019 novou linku z Prahy a Brna do Sarajeva v Bosně a Hercegovině. Trasa má vést přes: Brémy – Hamburg – Berlín –…"/>
  </head>
  <body>
    <article>
      <h1>FlixBus začne jezdit do Bosny a Hercegoviny</h1>
      <address><time datetime="2019-11-29T13:13:54+00:00">29 Nov 2019, 13:13</time> by <a rel="author">Lenka Kašparová</a></address>
      <p>FlixBus plánuje zavést od 7. prosince 2019 novou linku z Prahy a Brna do Sarajeva v Bosně a Hercegovině. Trasa má vést přes: Brémy – Hamburg – Berlín – Drážďany – Praha – Brno – Bratislava – Šamac – Modriča – Doboj – Maglaj – Žepče – Zenica – Kakanj – Visoko a Sarajevo. Bude jezdit 3X týdně. Autobusy FlixBus budou do Sarajeva jezdit každou středu, sobotu a neděli. Z pražského autobusového nádraží Florenc autobus pojede v 15.20 hodin, z Brna od hotelu Grand v 17.50 hodin a z bratislavského na autobusového nádraží v 19.50 hodin.</p>
      <p>Do hlavního města Bosny a Hercegoviny Sarajeva dorazí v 9.10 ráno. V opačném směru ze Sarajeva bude FlixBus odjíždět každé pondělí, čtvrtek a pátek, a to v 17.00. Do Bratislavy dorazí v 6.20 ráno, do Brna v 8.20 a do Prahy na Florenc v 10.50 hodin. Cena jednosměrné jízdenky z Brna do Sarajeva začíná na částce od 879 Kč. <i>Sarajevo, stejně jako další balkánské destinace, začínají turisté znovu objevovat a jejich popularita stoupá. Hlavním turistickým lákadlem je bezesporu osmanský bazar Baščaršija a historické centrum města,</i> uvádí Martina Čmielová, mluvčí FlixBusu.</p>
    </article>
  </body>
</html>