<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/kp-kremenchukvodokanal-prosit-mayzhe-1-mln-grn-na-vidnovlennya-trubchastih-kolodyaziv"/>
    <meta property="og:site_name" content="Кременчугская газета"/>
    <meta property="article:published_time" content="2019-11-29T13:45:00+00:00"/>
    <meta property="og:title" content="КП «Кременчукводоканал» просить майже 1 млн грн на відновлення трубчастих колодязів"/>
    <meta property="og:description" content="Потребують відновлення майже 50 штук трубчастих колодязів."/>
  </head>
  <body>
    <article>
      <h1>КП «Кременчукводоканал» просить майже 1 млн грн на відновлення трубчастих колодязів</h1>
      <address>
        <time datetime="2019-11-29T13:45:00+00:00">29 Nov 2019, 13:45</time>
      </address>
      <p>
        <b>Потребують відновлення майже 50 штук трубчастих колодязів.</b>
      </p>
      <p>У Кременчуці раніше було облаштовано 150 трубчастих колодязів для забору підземної води технічної якості. В Автозаводському та Крюківському районах міста розташовано відповідно 76 штук  та 74 штук.</p>
      <p>Про це йдеться <a href="https://www.kremen.gov.ua/?view=projects-city-rada-archive&amp;session=199">у проекті рішення міської ради</a> «Про внесення змін до рішення Кременчуцької міської ради Полтавської області від 24 жовтня 2019 року «Про затвердження Програми розвитку водопровідно-каналізаційного господарства м. Кременчука на 2020 рік».</p>
      <p>На даний час в Автозаводському районі з 76 трубчастих колодязів працює 57 штук та потребують відновлення 19 штук.</p>
      <p>У Крюківському районі з 74 трубчастих колодязів працює 44 штук та потребують відновлення 30 штук.</p>
      <blockquote>«<i>Трубчасті колодязі в м. Кременчуці було облаштовано в різний час на добродійних засадах починаючі з 1986 року після Чорнобильскої катастрофи як альтернативні джерела питної води і в наступні роки з метою забезпечення мешканців водою для використання в технічних потребах у разі відсутності питної води в централізованій мережі водопостачання міста</i>»<i>, </i>- нагадують депутатам. </blockquote>
      <p>Також на КП «Кременчукводоканал» зазначають: зважаючи на те, що  трубчасті колодязі можуть використовуватися населенням міста  для отримання технічної води під час аварійного відключення мережі централізованого питного водопостачання, а також в інший час для утримання будинків та прибудинкової території, що зменшить  використання питної води не за призначенням, виникає гостра потреба передбачити в міському бюджеті на 2020 рік суму в розмірі 986 тис 222  грн для забезпечення виконання відновлення трубчастих колодязів.</p>
      <p>Нагадаємо, <b><a href="https://kg.ua/news/alternativi-dniprovoyi-vodi-v-kremenchuci-nemaie">Альтернативи дніпрової води в Кременчуці немає</a></b></p>
      <p>Також нагадаємо, <b><a href="https://kg.ua/news/kremenchuzhan-poperedzhayut-voda-z-trubchatih-kolodyaziv-za-fiziko-himichnimi-parametrami-ne">кременчужан попереджають: вода з трубчатих колодязів за фізико-хімічними параметрами не відповідає нормативам</a></b></p>
      <p>Читайте:<b><a href="https://kg.ua/news/kran-kolonka-filtr-chi-privozna-de-kremenchuzhanam-vzyati-chistu-vodu"> кран, колонка, фільтр чи привозна: де кременчужанам взяти чисту воду</a></b></p>
      <p> </p>
      <p>Світлана Павленко</p>
    </article>
  </body>
</html>