<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:833122-Ovo-je-samo-ruzan-san-oprosti-mi-Severina-poslala-emotivnu-poruku-sinu"/>
    <meta property="og:site_name" content="Вечерње новости"/>
    <meta property="article:published_time" content="2019-11-29T13:01:00+00:00"/>
    <meta property="og:title" content="&quot;Ovo je samo ružan san, oprosti mi...&quot;: Severina poslala emotivnu poruku sinu"/>
    <meta property="og:description" content="Pevačica Severina Kojić oglasila se dan nakon što joj je odlukom suda u Zagrebu oduzeto starateljstvo nad sinom Aleksandrom"/>
  </head>
  <body>
    <article>
      <h1>"Ovo je samo ružan san, oprosti mi...": Severina poslala emotivnu poruku sinu</h1>
      <address><time datetime="2019-11-29T13:01:00+00:00">29 Nov 2019, 13:01</time> by <a rel="author">Novosti online</a></address>
      <p>
        <b>Pevačica Severina Kojić, dan nakon što joj je odlukom suda u Zagrebu oduzeto starateljstvo, obratila se na Instagramu svom sinu Aleksandru</b>
      </p>
      <p>Pevačica Severina Kojić oglasila se dan nakon što joj je odlukom suda u Zagrebu oduzeto starateljstvo nad sinom Aleksandrom. Ona se na društvenoj mreži Instagram obratila sinu.<br/><br/>Pevačica je objavila fotografiju na kojoj su ona i sin zagrljeni i nasmejani, a pored je napisala sledeće:<br/><br/>Znaš sine, to su samo neki papiri koje je neko ispisao i postoje neka slova koja je neko natipkao u reči, koje ne vrede za nas dvoje.</p>
      <p>Oduzeli su nas jedno od drugog fizički, ali to je sve što su mogli.</p>
      <p>Nakon 7 i po godina sada su mi dali da te viđam 88 sati mesečno. Hej, pa to je ipak 88 sati. Mogli su i manje, sve su mogli i sve su napravili da nas povrede.</p>
      <p>Ali, znaš šta sve mi možemo, ti i ja sa 88 sati? Možemo čuda. Dali su mi da dvaput mesečno mogu prespavati sa tobom i uspavati te.... Hej, koliko se mi možemo ispričati za te dve večeri, oni ne mogu ni zamisliti. Sve druge večeri mama će te zamišljati. Jer ti se pretvaraš u svaku moju misao i svaka moja misao se pretvara u tebe.</p>
      <p>Mogu mi te neki strani ljudi zabraniti, ali mi ne mogu zabraniti da te volim, da mislim na tebe svaku sekundu. Ovo je sine samo ružan san i mama obećava da ćemo se brzo probuditi.</p>
      <p>Opet ćemo se mi uspavljivati svake večeri, a o tome će odlučiti “gospodin vreme”. <br/><br/>Dotad, mama je uvek uz tebe i ovo će brzo proći, sine.</p>
      <p>Oprosti što ti nisam stigla ni objasniti šta se juče dogodilo, imali smo puno važnijih stvari... Gledali smo “Toy story 4”, pa smo pekli palačinke, pa smo se igrali zooloskog... Nije bilo vremena za tugu, ni za objašnjenje... morala sam te odvesti... Išli smo sa osmehom.</p>
      <p>Te čudne reči koje postoje samo na papiru, ali ne i u stvarnosti, napisala je jedna teta koja ne zna ko smo mi i koja se igra s nama... teta je na višem nivou igrice. Uvela je nova pravila u igricu zvanu “hrvatsko pravosuđe”.</p>
      <p>Mi samo nismo ovo ni slutili, nismo znali pravila. To su njena pravila, njihova, ne naša.</p>
      <p>Samo ti meni budi dobro i sve će biti dobro. Mama je dobro Robyne moj, tvoj Batman te čeka.</p>
      <p>I Oprosti im sine, jer stvarno ne znaju šta čine....</p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:833186-Bilo-je-drz-ne-daj-Advokat-Milana-Popovica-otkrio-kako-je-Severina-predala-Aleksandra-ocu"/>
        <a href="http://www.novosti.rs/vesti/scena.147.html:833178-Nikolina-Pisek-pre-par-godina-prosla-kroz-istu-agoniju-kao-Severina-Oduzeti-majci-srecno-dete-jer-radi-svoj-posao---je-potpuni-kriminal"/>
        <a href="http://www.novosti.rs/vesti/scena.147.html:833088-Morala-je-sina-da-preda-ocu-Pogledajte-trenutak-kada-je-Severina-malog-Aleksandra-odvela-Milanu-VIDEO"/>
        <a href="http://www.novosti.rs/vesti/scena.147.html:833108-Zlocin-je-oduzeti-majci-dete-posle-sedam-godina-Nakon-sto-je-Severina-predala-sina-Milanu-oglasio-se-njen-svekar-Keba"/>
        <a href="http://www.novosti.rs/vesti/scena.147.html:833091-Ovo-je-vise-nego-zastrasujuce-zao-mi-je-majke-i-deteta-Seka-Aleksic-javno-podrzala-Severinu"/>
      </related>
    </article>
  </body>
</html>