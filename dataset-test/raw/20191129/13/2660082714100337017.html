<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@samansamani/%D9%86%D9%82%D8%AF-%D9%81%DB%8C%D9%84%D9%85-%D9%BE%D8%B3%D8%B1-%D8%AD%D8%B0%D9%81-%D8%B4%D8%AF%D9%87-boy-erased-%D9%BE%D8%B3%D8%B1-%D9%BE%D8%A7%DA%A9-%D8%B4%D8%AF-boy-erased-grutlfmizxgj"/>
    <meta property="og:site_name" content="ویرگول"/>
    <meta property="article:published_time" content="2019-11-29T13:46:48+00:00"/>
    <meta property="og:title" content="نقد فیلم پسر حذف شده, Boy Erased, ، پسر پاک شد boy Erased"/>
    <meta property="og:description" content="تفاوت کامل جسم و اندام با روان و تفکربرداشتی خاص  از فیلم boy Erased    یا پسر پاک شدبا بازی لوکاس هجز ،راسل کروو ،نیکولد کیدمنسامان سا…"/>
  </head>
  <body>
    <article>
      <h1>نقد فیلم پسر حذف شده, Boy Erased, ، پسر پاک شد boy Erased</h1>
      <address><time datetime="2019-11-29T13:46:48+00:00">29 Nov 2019, 13:46</time> by <a rel="author" href="https://virgool.io/@samansamani" target="_blank">samansamani1000</a></address>
      <p>تفاوت کامل جسم و اندام با روان و تفکر</p>
      <p>برداشتی خاص  از فیلم boy Erased  2018  یا پسر پاک شد</p>
      <p>با بازی لوکاس هجز ،راسل کروو ،نیکولد کیدمن</p>
      <p>سامان سامانی :روانشناس ، منقدفیلم</p>
      <p>فیلم نمایش ....جارد (لوکاس هجز) پسر مردی به نام مارشال (راسل کرو) که یک موعظه گر باپتیستی است و زنی به نام نانسی (نیکول کیدمن) می باشد و یک روز مجبور می شود تا در یک برنامه گفتگو محور که زیر نظر کلیسا درباره مسائل چالش برانگیز مطرح می شود شرکت نماید .</p>
      <p>اساس نگاه کارگردان و فیلمنامه نویس جوئل اجرتون به موضوعی کاملا واقعی و بر اساس نوشته : یک خاطره اثر گاراد کانلی است</p>
      <p>فیلم نمایشگر زندگی حقیقی جارد پسر جوانیست که در شرایطی به واقعیت خواسته های جنسیتی خود دست میابد که از سوی خانواده جهت تهذیب هر چه بیشتر به آکادمی و کلاسهایی میرود که در آن ، طبق فرامین مذهبی کلیسایشان پاک بودن را در تعریف و نگاه خاص مذهبی خود ،نه از نوع پرورش و شکل گیری شخصیتی در خانواده و اجتماع و روابط حاکم بر آن ،بلکه با ترازوی (نگاه مذهبی) میسنجد ، و بجای نگاه حقیقی به وجود انسانی با کلیشه های از پیش تدوین شدۀ هزاره های قبل به فرد مینگرد ،از نگاه اینان آنچه اصل است فرامین ( خداوندشان ) است و اگر شخصی دارای تمایلات خاص جنسی (چون در اینحا بیشتر به این مورد پرداخته شده است) باشد بیرون از عرف تعیین شده و تعریف مذهبی آن که تنها زن و مرد را میشناسد و اگر شخصی تمایلات خاصی به ،بظاهر شبیه خود داشت ،و چون در مسائل آن دین تنها تعریف برای آدمیان زن و مرد است ،پا در منجلاب گناه نهاده و باید با انواع شکنجه های جسمی روانی ،به اصل انچه تعریف شده ،همانگونه که گفته شد زن یا مرد ،ماده یا نر باز گردد و چیزی در میان وجود ندارد ،چون تعریفی از آن در دست نیست ،</p>
      <p>فیلم با نمایش ،آنچه در واقعیت ، زندگی افرادی که بنا به تعریف نگارنده به ظاهر شبیه هم هستند چرا که اندام جنسی شان شبیه هم است ،و مشکل اساسی به گمانم در همینجاست که در اسم گذاری ای کاملا اشتباه ،برخی را همجنسباز میخوانند ،در حالیکه اینان تنها در ظاهر ،دارای اندام تناسلی شبیه هم هستند اما از نقطه نظر روانی کاملا با اندام تناسلی خود بیگانه اند و بقولی انسانی هستند با بدنی اشتباه در روانی و یا منتالیتی کاملا متفاوت ،گرچه فیلم از یک موضوع واقعی شکل گرفته ،اما زیبایی خاصی را یدک میکشد و آن داشتن پدریست که سخنگوی و مبلغ همان نگاه یا خود آن مذهب است . در اینجا نیز فرد تقریبآ شبیه اکثر موارد زمانیکه در سن پایین است ،تحمل و کرنش و زمانیکه بزرگتر شد تره هم برای بزرگترهایش خورد نمیکند حتی اگر موعظه گر همان تفکر باشند ، فیلم دارای نکات ارزنده ایست که میتواند ذهن کنجکاو بیننده را با خود همراه سازد . و شاید تلنگری بر بسیاری باشد و درک کنند که در دنیای امروز  با نگاهی علمی ،این افراد را نیز باید پذیرفت چرا که علم پزشکی این افراد را بعنوان انسانهایی با جسم و اندام اشتباه که در فکر و روانی دیگر هستند پذیرفته و تنها اندام تناسلی قابل تغییر شکل دادن را ملاک افراد نمیداند .</p>
      <p>اینجاست که پدر با تمام تفکرات سنتی خود ،باز نگری را سرلوحه نگاه خود به فرزند قرار میدهد .</p>
      <p>سامانی</p>
    </article>
  </body>
</html>