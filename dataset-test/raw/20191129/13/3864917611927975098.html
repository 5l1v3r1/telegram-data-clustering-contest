<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2828049-u-bilorusi-zaboronat-plastikovij-posud-u-kavarnah-i-restoranah.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T13:15:00+00:00"/>
    <meta property="og:title" content="У Білорусі заборонять пластиковий посуд у кав'ярнях і ресторанах"/>
    <meta property="og:description" content="У Білорусі з 2021 року заборонять використовувати і продавати одноразовий пластиковий посуд у закладах харчування."/>
  </head>
  <body>
    <article>
      <h1>У Білорусі заборонять пластиковий посуд у кав'ярнях і ресторанах</h1>
      <h2>У Білорусі з 2021 року заборонять використовувати і продавати одноразовий пластиковий посуд у закладах харчування.</h2>
      <address>
        <time datetime="2019-11-29T13:15:00+00:00">29 Nov 2019, 13:15</time>
      </address>
      <p>Про це повідомляється на <a href="https://www.mart.gov.by/news/plastic_reduction">сайті</a> міністерства антимонопольного регулювання Білорусі.</p>
      <p>Як наголошується, постановою Ради Міністрів Республіки Білорусь внесені зміни до постанови "Про затвердження Правил продажу окремих видів товарів і здійснення громадського харчування та Положення про порядок розробки і затвердження асортиментного переліку товарів".</p>
      <p>"Зокрема, цією постановою з 1 січня 2021 року встановлюється заборона на використання і продаж в об'єктах громадського харчування одноразового <a href="https://www.ukrinform.ua/tag-ekologia">пластикового посуду</a>, відповідно до переліку, що розробляється МАРТ", - йдеться у заяві.</p>
      <p>Вимоги документа спрямовані на скорочення використання в об'єктах громадського харчування одноразового пластикового посуду: виробів і предметів, призначених для сервірування столу, прийняття і зберігання продукції громадського харчування і харчових продуктів, які за своїм функціональним призначенням не призначені для повторного використання протягом їх терміну служби (терміну придатності).</p>
      <p>Перелік одноразового пластикового посуду буде визначений білоруським міністерством антимонопольного регулювання і торгівлі у тримісячний строк з дня офіційного опублікування постанови.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2821960-vceni-vinajsli-sposib-pererobki-vsih-vidiv-plastiku.html">Вчені винайшли спосіб переробки всіх видів пластику</a>
      </blockquote>
      <p>Наразі міністерством проводиться аналіз ринку посуду в секторі громадського харчування з метою підготовки переліку одноразового пластикового посуду, використання і продаж якого буде заборонено в об'єктах громадського харчування.</p>
      <p>Раніше повідомлялося, що Європарламент підтримав проєкт рішення про заборону з 2021 року використання в ЄС деяких виробів із пластику, включаючи одноразовий посуд.</p>
      <p>23 вересня в Казахстані обмежили продаж пластикових пакетів.</p>
    </article>
  </body>
</html>