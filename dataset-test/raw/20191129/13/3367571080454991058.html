<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-altre-di-a/bologna-mihajlovic-alla-squadra-sono-incazzato-nero-per-il-comportamento-io-lotto-tutti-i-giorni-416154"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="Bologna, Mihajlovic alla squadra: &quot;Sono incazzato nero per il comportamento, io lotto tutti i giorni!&quot;"/>
    <meta property="og:description" content="Dopo essersi soffermato a lungo sulla sua malattia, Sinisa Mihajlovic ha parlato anche del momento del suo Bologna e ha fatto sapere di essere arrabbiato"/>
  </head>
  <body>
    <article>
      <h1>Bologna, Mihajlovic alla squadra: "Sono incazzato nero per il comportamento, io lotto tutti i giorni!"</h1>
      <h2>Dopo essersi soffermato a lungo sulla sua malattia, Sinisa Mihajlovic ha parlato anche del momento del suo Bologna e ha fatto sapere di essere arrabbiato</h2>
      <address><time datetime="2019-11-29T13:00:00+00:00">29 Nov 2019, 13:00</time> by <a rel="author">Redazione Tutto Napoli.net</a></address>
      <p>Dopo essersi soffermato a lungo sulla sua malattia<b>, Sinisa Mihajlovic</b> ha parlato anche del momento del suo Bologna e ha fatto sapere di essere arrabbiato per i risultati della squadra. Nelle ultime quattro partite la squadra emiliana ha conquistato un solo punto: <i>"Sapevo che avrei condizionato la squadra, i risultati, l'atteggiamento. Ma non vorrei mai che questo diventi una scusa: dalla squadra mi sarei aspettato di più, io ho lottato ogni giorno, anche con 40 di febbre ho provato a essere sempre presente. Tutti i giorni ho fatto sacrifici per arrivare a un certo obiettivo e speravo di vedere in campo un po' di questa forza e di questo sacrificio che io ho fatto ogni giorno, ma non è sempre stato così. Io, nonostante tutto, devo dirvi che sono incazzato nero per i risultati e per il comportamento della squadra. Da adesso in poi si deve dare il 200%, dobbiamo riprendere a fare punti e non ci sono altre strade. Chi non lo fa avrà problemi con me, ora lavoriamo su questo e sono sicuro che il prima possibile usciremo da questa situazione. Solo così si tornerà a vedere il vero Bologna. Voglio usare una frase di Vasco Rossi: "Io sono ancora qua". E io sarò ancora qua e ci sarò sempre, però non posso andare oltre le mie possibilità. Noi non abbiamo né Cristiano Ronaldo né Messi, giocherà adesso solo chi lo meriterà".</i></p>
    </article>
  </body>
</html>