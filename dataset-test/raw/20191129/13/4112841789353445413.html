<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77867-23rocna-studentka-vynasla-vrecuska-vyrabane-z-ryb-a-morskych-rias-Sami-sa-rozlozia-a-mozu-sluzit-aj-ako-potrava"/>
    <meta property="og:site_name" content="REFRESHER"/>
    <meta property="article:published_time" content="2019-11-29T13:03:00+00:00"/>
    <meta property="og:title" content="23-ročná študentka vynašla vrecúška vyrábané z rýb a morských rias. Sami sa rozložia a môžu slúžiť aj ako potrava"/>
    <meta property="og:description" content="Mladá britská študentka mala nápad. Je oveľa ekologickejší a využíva odpad, ktorý vzniká pri spracovaní rýb."/>
  </head>
  <body>
    <article>
      <h1>23-ročná študentka vynašla vrecúška vyrábané z rýb a morských rias. Sami sa rozložia a môžu slúžiť aj ako potrava</h1>
      <address><time datetime="2019-11-29T13:03:00+00:00">29 Nov 2019, 13:03</time> by <a rel="author">Antonín Havlík</a></address>
      <p>
        <b>Mladá britská študentka mala nápad. Je oveľa ekologickejší a využíva odpad, ktorý vzniká pri spracovaní rýb.</b>
      </p>
      <p>Sáčky z rybího odpadu. Právě tento vynález, jehož autorem je 23letá britská studentka univerzity v Sussexu <b>Lucy Hughes</b>, by mohl v budoucnu nahradit plastové sáčky, které po prvním využití lidé obvykle zahazují.</p>
      <p>Její <a href="https://www.marinatex.co.uk/">materiál MarinaTex</a> dokonce vyhrál <b>ocenění Dyson Awards</b>, které každý rok získávají různé studentské projekty. Informoval o tom <a href="https://www.fastcompany.com/90430450/this-plastic-like-packaging-is-made-from-fish-skin-and-algae">magazín Fast Company</a>. </p>
      <figure>
        <iframe src="https://www.youtube.com/embed/AHKaChoCDW8" width="560" height="315" data-service="Youtube" scrolling="no"/>
      </figure>
      <related>
        <a href="https://refresher.cz/77791-Mesic-jsem-nevynasel-plastovy-papirovy-a-neorganicky-odpad-Brzy-me-uplne-prerostl"/>
      </related>
      <p>Její myšlenka je <b>prostá</b>. <i>„Když vidíte všechny ty kousky odpadků v oceánu – spatříte prostředí, které je znečistěné, otevře vám to oči,“</i> vysvětluje ve videu Lucy. </p>
      <p><i>„Problém s oceánem je mimo náš dohled. Lidé musí být hlasem oceánu. Začala jsem chápat, že existují materiály používané na špatných místech a zároveň nechtěla používat nedotčené přírodní materiály. Rozhodla jsem se něco udělat s nadbytkem odpadu,“</i> říká. Podle svých slov se obává, že do roku 2050 bude v<b> oceánech plavat více plastů než ryb</b>. </p>
      <figure>
        <embed-post data-src="https://www.instagram.com/p/B5AmidLHH0v" data-service="Instagram"/>
      </figure>
      <h3>Pevné sáčky, které lze jíst</h3>
      <p>Podle vědkyně se jen v britských zpracovatelských závodech <b>ročně vyprodukuje přes 172 tisíc tun rybího odpadu</b>. Právě toho si všimla, když byla na exkurzi v továrně na zpracování ryb. Nevyužitého odpadu byla spousta. Lucy si všimla <b>vlastností šupin a rybí kůže</b>. Byly odolné, a tak se rozhodla v nich zkusit najít skrytý potenciál.   </p>
      <p><i>„Zdroj materiálu je hojný a neustále probíhá. Musela jsem najít organické pojivo a pomocí různých experimentů se mi podařilo najít vzorec, který pracoval na vytvoření bioplastického materiálu,“</i> doplnila autorka MarinaTex. Použila molekulu chitosan, což je polysacharid obsažený například v kostrách korýšů a látkách z mořských řas.</p>
      <p>Nově objevený, průhledný materiál má mít odolné vlastnosti, je bezpečný, neznečišťuje půdu a za normálních podmínek rozklad v kompostovatelném <b>prostředí trvá čtyři až šest týdnů</b>. Je možné ho vyrobit při teplotách pod 100 stupňů Celsia.</p>
      <p>Podle <a href="https://www.marinatex.co.uk/">oficiálního webu</a> má jít o <i>„univerzální materiál, který může být alternativou k plastu v různých variacích“, </i>vhodný by měl být při <b>náhradách jednorázových plastů</b>, zabalit bychom si do sáčku z tohoto materiálu tak mohli pečivo, ovoce, zeleninu, využití může mít i při balení doplňující nějaký jiný materiál – třeba plast u papírové krabičky na kapesníčky. </p>
      <p>A pokud náhodou skončí tento bioplast v oceánu, není třeba se obávat. Přirozeně se rozloží a pokud by ho i náhodou pozřel hladový vodní živočich, nic mu to nezpůsobí. Naopak do sebe <b>dostane rybí protein</b>.</p>
      <figure>
        <embed-post data-src="https://www.instagram.com/p/B5H9cRwHk6M" data-service="Instagram"/>
      </figure>
      <h3>Vyřešit velký problém  </h3>
      <p><i>„Přihlásila jsem se do ocenění James Dyson Awards, protože jsem cítila potřebu tohoto produktu na trhu, mohl by vyřešit skutečný světový problém,“</i> říká autorka. Získání tohoto ocenění znamená, že si někdo povšiml <b>jejího citu pro ohleduplný design</b>.</p>
      <p><i>„Životní cyklus produktu končí, když ho uživatel zlikviduje, což je výzva. Dobrý design je něco, co překlenuje propast mezi našim chováním, byznysem a planetou. Bioplast může splnit tak své ambice vytvořit plastovou alternativu, která je skutečně součástí kruhového prostředí,“</i> zaznívá ve videu.</p>
      <p>Lucy Hughes dostala odměnu 41 tisíc dolarů, tedy v přepočtu zhruba okolo jednoho milionu korun, a peníze chce využít na další vývoj produktu a <b>možností jeho sériového vyrábění</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/29431-Ocean-ktoreho-sa-nikto-nedotkne-Stat-Palau-si-svoje-nadherne-prirodne-bohatstvo-ide-chranit-obrovskou-rezervaciou"/>
        <a href="https://refresher.sk/55714-Loni-byly-kazdou-vterinu-kaceny-lesy-o-velikosti-jednoho-fotbaloveho-hriste"/>
        <a href="https://refresher.sk/68460-Twitter-ovladla-nova-vyzva-NaplnFlasu-Tisice-ludi-zbieraju-ohorky-po-celom-svete"/>
        <a href="https://refresher.sk/50225-Za-minutu-se-proda-milion-balenych-vod-Zrecyklovana-je-pritom-mene-nez-polovina"/>
        <a href="https://refresher.sk/40419-Smutny-dedusko-ktoremu-zomrel-kamarat-hladal-na-internete-partaka-na-ryby-Ziskal-rybarsky-vylet-kopu-novych-priatelov-a-necakanu-slavu"/>
        <a href="https://refresher.sk/77808-Tesco-uz-prestalo-vyhadzovat-jedlo-Vsetky-nepredane-potraviny-daruje-ludom-v-nudzi"/>
        <a href="https://refresher.sk/76951-KVIZ-Vies-ako-na-klavesnici-napisat-velke-tlacene-alebo-si-rychlo-ulozit-stranku-do-zaloziek-Over-si-svoje-znalosti-skratiek"/>
        <a href="https://refresher.sk/77794-Plastovym-slamkam-na-Slovensku-odzvonilo-Tieto-jednorazove-plasty-budu-od-roku-2021-zakazane"/>
      </related>
    </article>
  </body>
</html>