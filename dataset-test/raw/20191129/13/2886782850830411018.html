<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/29/az-arsenal-es-unai-emery-utjai-masfel-ev-utan-kulonvalnak"/>
    <meta property="og:site_name" content="euronews"/>
    <meta property="article:published_time" content="2019-11-29T13:59:09+00:00"/>
    <meta property="og:title" content="Az Arsenal és Unai Emery útjai másfél év után különválnak"/>
    <meta property="og:description" content="Ideiglenesen Freddie Ljungberg lép a spanyol menedzser örökébe."/>
  </head>
  <body>
    <article>
      <h1>Az Arsenal és Unai Emery útjai másfél év után különválnak</h1>
      <address><time datetime="2019-11-29T13:59:09+00:00">29 Nov 2019, 13:59</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/33/34/58/773x435_cmsv2_1a165ac7-bb80-56e8-97a1-654bacf4411b-4333458.jpg"/>
      </figure>
      <p>Az ősz sovány eredményei után a labdarúgó szakember "nem élte túl", hogy csapata 2-1-es vereséget szenvedett az Eintracht Frankfurttól csütörtökön, hazai pályán az Európa Ligában.</p>
      <p>A londoni klub pénteken közölte, közös megegyezéssel távozik a 48 éves spanyol menedzser.</p>
      <p>Unai Emerynek túl nagy teher volt a tavaly májusban, 22 év után lemondott Arséne Wenger hagyatéka.</p>
      <p>Emery első szezonjában az 5. helyet érte el az Arsenal a Premier Leauge-ben, az Európa Ligában pedig döntőt játszott, amit elvesztett a Chelsea ellen.</p>
      <p>Az "Ágyúsok” jelenleg a 8. helyen állnak a bajnokságban. Európa Liga csoportjukat ugyan vezetik, de tovább még nem jutottak. A csapat - minden sorozatot figyelembe véve - 7 meccse nyeretlen.</p>
      <p>Az Arsenal irányítását ideiglenesen a korábbi klubikon, eddigi segítő Freddie Ljunberg veszi át.</p>
      <p>Ez a harmadik edzőváltás az angol élvonal mostani szezonjában: korábban Javi Graciát menesztette a Watford, bő egy hete pedig Mauricio Pochettinót küldte el a Tottenham.</p>
    </article>
  </body>
</html>