<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Preslava-stana-manekenka-i-zayavi-Iskam-mnogo-deca-917886"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-29T13:41:00+00:00"/>
    <meta property="og:title" content="Преслава стана манекенка и заяви: Искам много деца"/>
    <meta property="og:description" content="&quot;Искам много деца!&quot; Така фолкзвездата Преслава отговори на въпроса за идеалната си форма, която подд..."/>
  </head>
  <body>
    <article>
      <h1>Преслава стана манекенка и заяви: Искам много деца</h1>
      <address>
        <time datetime="2019-11-29T13:41:00+00:00">29 Nov 2019, 13:41</time>
      </address>
      <p>"Искам много деца!" Така фолкзвездата Преслава отговори на въпроса за идеалната си форма, която поддържа постоянно, но е готова да промени само в името на две-три свои деца.</p>
      <p>"Старая се да се храня здравословно, живея по този начин, а децата са най-прекрасното, което може да се случи на една жена", категорична е певицата.</p>
      <p>Очарователната изпълнителка стана майка миналата година навръх Кръстовден. Тя роди момиченце - Паола. С таткото - Павел Лазаров, Преслава живее повече от две години на семейни начала.</p>
      <p>Иначе вчера 35-годишната певица стана манекен за един ден в ревюто на турската топдизайнерка Пембе Кенан, видя "<a href="https://www.bgdnes.bg/Article/7924002">България Днес</a>". Тя е и лице на колекцията на туркинята, която шие дрехи за едни от най-големите имена в сериалите на южната съседка, сред които жената на турския Брад Пит - Къванч Татлъту - Башак Дизер.</p>
      <p>"Много я харесвам. Допаднахме си от раз. Винаги подчертава най-красивото от жената, с което ме спечели", похвали приятелката си Преслава.</p>
      <p>Самата тя получи пет официални дизайнерски рокли, с които да се фръцка по Коледа. На ревюто Преси дойде с гримьора си, за да подкрепи приятелите си - стилиста Стоян Стоянски и пиара Мартин Райков. Тя бе посрещната с бурни аплодисменти от публиката - все отбрани гости - турски бизнесмени, хора от посолството, познатите си - Ива Екимова, сестрата на арх. Диков - Таня, ексдепутатката Петя Раева, актрисата Илияна Лазаров и много други. Всички те коментираха идеалната форма на Преслава. Това не е първата реклама, в която участва певицата.</p>
      <p>"Спрях с цигарите, наргилето е единственият ми порок", сподели преди време Преси. От години тя имаше лошия навик да изпушва по повече от кутия цигари на ден. Въпреки че работи с гласа си, брюнетката от Добрич не го щади грам, а все повече го атакуваше с вредни вещества, което неминуемо се отразило на гласните й струни. Напоследък звездата от "Пайнер" предизвика истински фурор с рязкото си отслабване и дълго време приличаше на анорексичка.</p>
      <p>"Нямам проблем с наркотиците, просто спрях месото и така свалих доста кила - от 60 станах 48", сподели певицата.</p>
      <p>За пластичната операция на носа си, която я направи неузнаваема, и за приликата й с Калина Сакскобургготска, с подобна ринопластика, Преслава сподели: "Имах здравословен проблем с носните прегради. С операцията го реших и сега се харесвам много повече", категорична е певицата, която официално смени и името си от Петя Иванова на Преслава.</p>
    </article>
  </body>
</html>