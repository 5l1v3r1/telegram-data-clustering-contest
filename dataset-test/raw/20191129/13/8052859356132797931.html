<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/tech/artikel/4939041/hack-tool-im-rat-politie-operatie"/>
    <meta property="og:site_name" content="RTLZ"/>
    <meta property="article:published_time" content="2019-11-29T13:39:00+00:00"/>
    <meta property="og:title" content="Arrestaties na grote operatie tegen hacksoftware"/>
    <meta property="og:description" content="Gevaarlijke software van hackers is uit de lucht gehaald bij een grote politieactie in meerdere landen, waaronder Nederland."/>
  </head>
  <body>
    <article>
      <h1>Arrestaties na grote operatie tegen hacksoftware</h1>
      <address>
        <time datetime="2019-11-29T13:39:00+00:00">29 Nov 2019, 13:39</time>
      </address>
      <p>Gevaarlijke software van hackers is uit de lucht gehaald bij een grote politieactie in meerdere landen, waaronder Nederland.</p>
      <p>Wereldwijd werden zeker 14 mensen gearresteerd wegens de verkoop en het gebruik van de hacksoftware IM-RAT.</p>
      <p>In Nederland zijn acht gebouwen doorzocht tijdens het onderzoek. Een onbekend aantal mensen wordt verdacht, maar in Nederland nog niemand is gearresteerd, <a href="https://www.politie.nl/nieuws/2019/november/29/00-internationale-politieactie-tegen-im-rat-cybercrime.html">meldt de politie</a>. De verdachten zijn 20 tot 36 jaar oud.</p>
      <p>Bij de huiszoekingen heeft de politie twaalf laptops, zeventien mobiele telefoons, negen tablets en tientallen USB-sticks, harde schijven en geheugenkaarten in beslag genomen.</p>
      <h3>Computer overnemen</h3>
      <p>IM-RAT is gemaakt door mensen in Australië en België. Ze verkochten het via de website ImminentMethods.net voor zeker 25 dollar per stuk aan meer dan 14.500 mensen. Die konden het wapen gebruiken om de computer van nietsvermoedende mensen over te nemen. Zo konden ze bijvoorbeeld wachtwoorden, creditcardgegevens en paspoortkopieën stelen.</p>
      <p>Anderen moesten losgeld betalen om privéfoto's en -filmpjes terug te krijgen. Waarschijnlijk zijn vele tienduizenden mensen hier slachtoffer van geworden.</p>
      <p>Wereldwijd hebben autoriteiten tijdens de operatie huiszoekingen gedaan op 80 locaties. Onder de mensen die buiten Nederland zijn opgepakt waren niet alleen verdachten die de software hadden gemaakt, maar ook mensen die de software alleen hadden gekocht.</p>
      <figure>
        <img src="https://www.rtlz.nl/sites/default/files/styles/block_image/public/content/images/2018/12/07/hacker-smartphone.jpg?itok=PDt-0igL"/>
      </figure>
      <p>
        <a href="https://www.rtlz.nl/tech/artikel/4509851/sim-swapping-nederland-slachtoffers-hacken">Lees ook Nieuwe hacktruc met 06-nummers: honderden slachtoffers door 'sim-swapping'</a>
      </p>
      <figure>
        <img src="https://www.rtlz.nl/sites/default/files/styles/block_image/public/content/images/2017/08/11/contactloos-mobiel.jpg?itok=-c0Ve9HK"/>
      </figure>
      <p>
        <a href="https://www.rtlz.nl/tech/artikel/4908611/android-bug-liet-hackers-malware-plaatsen-nfc">Lees ook Android-bug liet hackers malware plaatsen via NFC</a>
      </p>
      <h3>Denk niet: wie wil mij nou hacken?'</h3>
      <figure>
        <iframe src="https://www.youtube.com/embed/fzRvVB9tetk" width="640" height="360" data-service="Youtube" scrolling="no"/>
      </figure>
    </article>
  </body>
</html>