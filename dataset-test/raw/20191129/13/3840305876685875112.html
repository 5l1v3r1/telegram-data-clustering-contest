<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/alianta-unirea-romanilor-debutul-scena-politica-decembrie-alba-iulia-george-simion-alternativa-reala-partidele-actuale-308220.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T13:20:01+00:00"/>
    <meta property="og:title" content="Alianța pentru Unirea Românilor își face debutul pe scena politică în 1 Decembrie, la Alba Iulia. George Simion: Este o alternativă reală la partidele actuale"/>
    <meta property="og:description" content="O nouă formațiune politică își face apariția în România. Este vorba despre Alianța pentru Unirea Românilor, care va fi lansată formal în 1 Decembrie, la Alba Iulia, și care este hotărâtă să se înscrie..."/>
  </head>
  <body>
    <article>
      <h1>Alianța pentru Unirea Românilor își face debutul pe scena politică în 1 Decembrie, la Alba Iulia. George Simion: Este o alternativă reală la partidele actuale</h1>
      <address><time datetime="2019-11-29T13:20:01+00:00">29 Nov 2019, 13:20</time> by <a rel="author">Vladimir Ionescu</a></address>
      <p>O nouă formațiune politică își face apariția în România. Este vorba despre Alianța pentru Unirea Românilor, care va fi lansată formal în 1 Decembrie, la Alba Iulia, și care este hotărâtă să se înscrie în cursele electorale de al anul, alegerile locale și cele generale.<br/><br/>„Înainte de toate, vorbim despre resurse! Dacă toate țările au în România formațiuni politice care le apără interesele, considerăm ca fiind normal că și românii trebuie să aibă una. Eu am candidat la alegerile europarlamentare ca independent și am obținut, teoretic, 120 000 de voturi. Legal, nu am avut voie să am reprezentanți în secțiile de votare și nu mi s-a dat nici măcar dreptul să văd voturile.  Oferim această platformă tuturor românilor din afara sistemului partidelor actuale, să poată reprezenta o alternativă reală”, a declarat <a href="https://www.b1.ro/tag/george-simion-281568.html">George Simion</a>, unul dintre liderii entității.</p>
      <p>Protejarea familiei, reducerea taxelor, unirea românilor din Diaspora și din Țară, infrastructura, respectarea libertății și a credinței se numără printre prioritățile noii formațiuni. Programul politic este unul de sorginte conservatoare, care se revendică de la idealurile Unirii din 1918, anunță formațiunea, printr-un comunicat de presă.</p>
      <p>Alianța pentru Unirea Românilor este inițiată de mișcarea politică România Mare în Europa, constituită în urma campaniei de la alegerile europarlamentare a liderului unionist <a href="https://www.b1.ro/tag/george-simion-281568.html">George Simion</a>. Platforma se lansează public pe 1 Decembrie, ora 11:00, la Casa de Cultură a Sindicatelor din Alba Iulia, arată același comunicat.</p>
    </article>
  </body>
</html>