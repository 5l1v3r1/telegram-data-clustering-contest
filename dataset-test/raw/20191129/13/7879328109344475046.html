<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/online/3986093760948786465/%D8%AA%D8%B1%D8%B3%D9%86%D8%A7%DA%A9-%D8%AA%D8%B1%DB%8C%D9%86-%D9%BE%D9%84%E2%80%8C-%D9%87%D8%A7%DB%8C-%D8%AC%D9%87%D8%A7%D9%86"/>
    <meta property="og:site_name" content="Jamejam Online"/>
    <meta property="article:published_time" content="2019-11-29T13:30:00+00:00"/>
    <meta property="og:title" content="ترسناک ترین پل‌ های جهان"/>
    <meta property="og:description" content="در این مطلب با ترسناک ترین پل‌ های جهان آشنا می‌شوید."/>
  </head>
  <body>
    <article>
      <h1>ترسناک ترین پل‌ های جهان</h1>
      <address>
        <time datetime="2019-11-29T13:30:00+00:00">29 Nov 2019, 13:30</time>
      </address>
      <pre> در این مطلب با ترسناک ترین پل‌ های جهان آشنا می‌شوید. </pre>
      <p>به گزارش <a href="http://jamejamonline.ir/">جام جم آنلاین</a> از باشگاه خبرنگاران جوان، پل‌ها برای ارتباط مردم و آسان کردن حمل و نقل ساخته شده اند و مردم آن‌ها را دوست دارند، چون استفاده از آن‌ها آسان است: از روی آن‌ها عبور می‌کنید، امن هستند و همه چیز خوب است. اما برخی پل‌ها طوری طراحی شده اند که هنگام عبور از آن‌ها قلبتان از حرکت بازمی‌ایستد. این همان چیزی است که این پل‌ها را منحصر به فرد می‌کند: آن‌ها در اصل برای کمک به انسان ساخته شده اند، اما آنقدر ترسناک هستند که ترجیح می‌دهید به جای عبور از آن ها، راه طولانی‌تری را طی کنید. برخی از آن‌ها قدیمی و بسیار خطرناک هستند.</p>
      <p>
        <b>پل معلق غسا (Ghasa)، نپال</b>
      </p>
      <p>جرات این را دارید که در یک روز بادی از روی یک پل معلق عبور کنید؟ اگر در یک منطقه کوهستانی زندگی کنید و تنها راه رسیدن به خانه همین پل باشد، این کار را می‌کنید. هر روز صد‌ها نفر از پل معلق غسا در نپال عبور می‌کنند و مشکلی با عبور از این پل وحشتناک در بلندترین قله‌های هیمالیا ندارند. البته ساکنان و کارشناسان ادعا می‌کنند این پل امن است.</p>
      <p>
        <b>پل تریفت (Trift)، سوئیس</b>
      </p>
      <p>پل تریفت بهترین طراحی سوئیس است. البته اگر برایتان مهم نباشد که هیچ توری محافظی ندارد. این پل در کوه‌های آلپ سوئیس قرار دارد و شما را به شهر گادمن می‌رساند. این پل هیچ کابل تثبیت کننده‌ای ندارد.</p>
      <p>
        <b>پل آی پتری (Ai Petri)، اوکراین</b>
      </p>
      <p>اوکراین علاوه بر غذا و مناظر شگفت انگیز، می‌تواند آدرنالین زیادی هم به شما ارائه دهد. این پل دو کوه با ارتفاع ۱۲۸۰ متر را به هم متصل می‌کند.</p>
      <p>
        <b>پل رویال جورج (Royal Gorge)، کلرادو</b>
      </p>
      <p>پل‌های معلق با استفاده از کابل‌های عظیم ساخته می‌شوند. حتی فکر کردن به عبور از روی این پل‌ها، مو را به تن انسان سیخ می‌کند. رویال جورج منظره خیره کننده‌ای به شما ارئه می‌دهد. با این حال، بهتر است چشمتان به جاده باشد، چون ۲۹۰ متر بالاتر از زمین خرکت می‌کنید.</p>
      <p>
        <b>پل میمون، ویتنام</b>
      </p>
      <p>برخی پل‌ها بدون هیچ تکنولوژی ساخته شده اند. بنابراین، مثل یک پروژه کاردستی به نظر می‌رسند. پل‌های میمون در ویتنام از این دست پلها هستند. این پل‌ها را در سراسر ویتنام می‌توان یافت. حتی بعضی از آن‌ها از یک شاخه بامبو ساخته شده اند. اگر تعادلتان را از دست بدهید داخل آب می‌افتید.</p>
      <p>
        <b>پل رودخانه سیدو (Sidu)، چین</b>
      </p>
      <p>نگران کننده‌ترین چیز درباره پل‌ها، ارتفاع آن هاست. اما، تا به حال فکر کرده اید که مرتفع‌ترین پل جهان را کجا می‌توانید ببینید؟ پل رودخانه سیدو در چین، لقب بلندترین پل جهان را دارد. این پل ۴۹ متر ارتفاع دارد.</p>
    </article>
  </body>
</html>