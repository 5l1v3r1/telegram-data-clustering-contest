<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/politikinya_z_ukrayinskim_korinnyam_yaka_zavoyuvala_sertsya_kanadiytsiv_n1241258"/>
    <meta property="og:site_name" content="24 Канал"/>
    <meta property="article:published_time" content="2019-11-29T13:31:00+00:00"/>
    <meta property="og:title" content="Як онука українських емігрантів стала однією з найвпливовіших жінок Канади"/>
    <meta property="og:description" content="Христя Фріланд – одна із найвпливовіших жінок у канадській політиці. При цьому має нетипове для Канади ім'я – Христя, носить вишиванки і вільно володіє українською. Вона – онука українських емігрантів, яка пишається своїм походженням."/>
  </head>
  <body>
    <article>
      <h1>Як онука українських емігрантів стала однією з найвпливовіших жінок Канади</h1>
      <address><time datetime="2019-11-29T13:31:00+00:00">29 Nov 2019, 13:31</time> by <a rel="author" href="https://24tv.ua/marchenko_olena_tag7232/" target="_blank">Марченко Олена</a></address>
      <p>
        <b>Христя Фріланд – одна із найвпливовіших жінок у канадській політиці. При цьому має нетипове для Канади ім'я – Христя, носить вишиванки і вільно володіє українською. Вона – онука українських емігрантів, яка пишається своїм походженням.</b>
      </p>
      <ul>
        <li>
          <a href="https://24tv.ua/politikinya_z_ukrayinskim_korinnyam_yaka_zavoyuvala_sertsya_kanadiytsiv_n1241258#%D0%AF%D0%BA%20%D1%80%D0%BE%D0%B4%D0%B8%D0%BD%D0%B0%20%D0%A4%D1%80%D1%96%D0%BB%D0%B0%D0%BD%D0%B4%20%D0%BE%D0%BF%D0%B8%D0%BD%D0%B8%D0%BB%D0%B0%D1%81%D1%8F%20%D0%B2%20%D0%9A%D0%B0%D0%BD%D0%B0%D0%B4%D1%96">1Як родина Фріланд опинилася в Канаді</a>
        </li>
        <li>
          <a href="https://24tv.ua/politikinya_z_ukrayinskim_korinnyam_yaka_zavoyuvala_sertsya_kanadiytsiv_n1241258#%D0%96%D1%83%D1%80">2Як склалася кар'єра Фріланд як журналістки</a>
        </li>
        <li>
          <a href="https://24tv.ua/politikinya_z_ukrayinskim_korinnyam_yaka_zavoyuvala_sertsya_kanadiytsiv_n1241258#%D0%97%D0%BD%D0%B0%D0%B9%D0%BE%D0%BC%D1%81%D1%82%D0%B2%D0%BE%20%D0%B7%20%D0%A2%D1%80%D1%8E%D0%B4%D0%BE%20%D1%82%D0%B0%20%D0%BF%D0%B5%D1%80%D1%88%D1%96%20%D0%BA%D1%80%D0%BE%D0%BA%D0%B8%20%D0%B2%20%D0%BF%D0%BE%D0%BB%D1%96%D1%82%D0%B8%D1%86%D1%96">3Знайомство з Трюдо та перші кроки в політиці</a>
        </li>
        <li>
          <a href="https://24tv.ua/politikinya_z_ukrayinskim_korinnyam_yaka_zavoyuvala_sertsya_kanadiytsiv_n1241258#%D0%9F%D1%83%D0%B1%D0%BB%D1%96%D1%87%D0%BD%D0%B0%20%D0%BF%D1%96%D0%B4%D1%82%D1%80%D0%B8%D0%BC%D0%BA%D0%B0%20%D0%A3%D0%BA%D1%80%D0%B0%D1%97%D0%BD%D0%B8">4Публічна підтримка України</a>
        </li>
      </ul>
      <h3>Як родина Фріланд опинилася в Канаді</h3>
      <p>Дідусь та бабуся Христі – Михайло та Олександра Хом'як – покинули Західну Україну у 1939 році, коли після домовленості з нацистами ця територія повинна була перейти до Радянського Союзу. У Канаді працювали на своїй фермі у провінції Альберта.</p>
      <blockquote>Цікаво! <a href="https://24tv.ua/vinahidnik_z_ukrayinskim_korinnyam_yakiy_stav_legendoyu_amatorskoyi_aviatsiyi_n1237979">Винахідник з українським корінням, який став легендою аматорської авіації</a></blockquote>
      <p>Одна із доньок подружжя, Галина Хом'як, вийшла заміж за канадця Дональда Фріланда. Перейнявши від своїх батьків любов до далекої батьківщини, жінка передавала її своїм дітям – Христі та Наталці.</p>
      <figure>
        <img src="https://24tv.ua/resources/photos/news/620_DIR/201911/1241258_10277828.jpg?201911115750"/>
        <figcaption>Христя та Наталка Фріланд</figcaption>
      </figure>
      <h3>Як склалася кар'єра Фріланд як журналістки</h3>
      <p>Фріланд здобула освіту в престижних навчальних закладах – Оксфорді та Гарварді: вивчала російську історію й літературу та славістику. Ці знання згодилися в журналістській роботі.</p>
      <p>Христя була кореспондентом у Східній Європі, писала для провідних світових видань – Financial Times, The Washington Post, The Economist.</p>
      <figure>
        <img src="https://24tv.ua/resources/photos/news/620_DIR/201911/1241258_10277549.png?201911113333"/>
        <figcaption>Фріланд під час затримання дисидента Степана Хмари, Україна, 1991 рік</figcaption>
      </figure>
      <p>Згодом обіймала керівні посади у Financial Times та Thomson Reuters. Пропрацювавши протягом певного часу в Москві, Христя написала низку статей про зародження путінської диктатури та російських олігархів.</p>
      <p>Згодом ці напрацювання стали частиною книги про клас надбагатих людей у світі. Книга Фріланд "Плутократи: розквіт глобальних супербагатіїв і занепад усіх інших" стала бестселером The New York Times.</p>
      <figure>
        <img src="https://24tv.ua/resources/photos/news/620_DIR/201911/1241258_10277461.jpg?201911112647"/>
        <figcaption>Обкладинки книги Фріланд та її українського перекладу</figcaption>
      </figure>
      <h3>Знайомство з Трюдо та перші кроки в політиці</h3>
      <p>У той час Джастін Трюдо – харизматичний канадський політик – прийшов до Христі за автографом. Тоді й запропонував стати членом його команди. Спочатку жінка відмовилася. Адже троє дітей – Наталка, Галина та Іван – вимагали уваги.</p>
      <figure>
        <img src="https://24tv.ua/resources/photos/news/620_DIR/201911/1241258_10277757.jpg?201911115039"/>
        <figcaption>Сім'я Христі Фріланд</figcaption>
      </figure>
      <p>Однак у 2013 році Христя все ж приєдналася до Ліберальної партії Трюдо й вже за два роки стала міністром міжнародної торгівлі. Саме у період перебування Фріланд на цій посаді Канада та Україна підписали <a href="https://24tv.ua/kanada_ta_ukrayina_pidpisali_dogovir_pro_zonu_vilnoyi_torgivli_n704045">угоду про зону вільної торгівлі</a>.</p>
      <figure>
        <img src="https://24tv.ua/resources/photos/news/620_DIR/201911/1241258_10277371.jpg?201911112133"/>
        <figcaption>Христя Фріланд і Джастін Трюдо</figcaption>
      </figure>
      <h3>Публічна підтримка України</h3>
      <p>Згодом очолила Міністерство закордонних справ. Неодноразово бувала на історичній батьківщині з візитами і чітко окреслювала позицію Канади в російсько-українському питанні.</p>
      <aside>Канада ніколи не підтримає російське втручання і анексію Криму, тому що це – кричуще порушення міжнародного права,<cite>– наголосила Фріланд.</cite></aside>
      <blockquote>Фріланд часто публічно підтримує Україну. Раніше вона <a href="https://24tv.ua/golova_mzs_kanadi_rosiyskoyu_movoyu_vislovila_pretenziyi_lavrovu_shhodo_agresiyi_na_azovi_n1076059">російською мовою звернулася до голови МЗС Росії Сергія Лаврова</a> та просто в обличчя розкритикувала агресивні дії РФ у районі Азовського моря. Тоді Кремль обстріляв кораблі ВМС та захопив у полон 24-х українських моряків. Згодом <a href="https://24tv.ua/mi_vas_pidtrimuyemo_friland_zrobila_zayavu_ukrayinskoyu_movoyu_n1079493">міністр українською мовою виступила</a> на засіданні Ради міністрів закордонних справ ОБСЄ в Мілані. Там вона вимагала від Росії повернути в Україну полонених моряків та засудила дії РФ на Азові.</blockquote>
      <p>У листопаді 2019 року прем'єр-міністр Джастін Трюдо представив новий склад уряду. Фріланд не тільки залишилася в його команді, а й отримала підвищення – стала <a href="https://24tv.ua/politikinya_z_ukrayinskim_korinnyam_stala_zastupnitseyu_premyer_ministra_kanadi_n1237116">заступником прем'єр-міністра</a>. Цю посаду Христя поєднуватиме з обов'язками міністра міжурядових справ.</p>
      <p><a href="https://24tv.ua/chorna_pyatnitsya_v_ukrayini_yak_otrimati_maksimalnu_vigodu_vid_shopingu_n752030">Чорна п'ятниця в Україні: як отримати максимальну вигоду від шопінгу</a> сьогодні 15581</p>
      <anchor name="comAnch"/>
    </article>
  </body>
</html>