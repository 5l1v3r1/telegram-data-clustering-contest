<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/kultura-i-sport/u-vinnitsii-vidkrili-vistavku-starovinnih-podilskih-ikon-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-29T13:36:06+00:00"/>
    <meta property="og:title" content="У Вінниці відкрили виставку старовинних подільських ікон (Фото)"/>
    <meta property="og:description" content="Сьогодні, 29 листопада, у Вінницькому художньому музеї відкрили виставку “Духовні скарби Поділля”. Експозиція складається зі 120 старовинних подільських ікон з приватної колекції художника Володимира Козюка. "/>
  </head>
  <body>
    <article>
      <h1>У Вінниці відкрили виставку старовинних подільських ікон (Фото)</h1>
      <address>
        <time datetime="2019-11-29T13:36:06+00:00">29 Nov 2019, 13:36</time>
      </address>
      <p>
        <b>Сьогодні, 29 листопада, у Вінницькому художньому музеї відкрили виставку “Духовні скарби Поділля”. Експозиція складається зі 120 старовинних подільських ікон з приватної колекції художника Володимира Козюка. </b>
      </p>
      <p>Про це повідомляє Вінницька обласна державна адміністрація. </p>
      <p>Особливістю представлених творів є те, що вони написані звичайними народними майстрами. Ікони малювали на полотні, яке потім натягувалось на раму. Це робить їх подібними до картин. </p>
      <p>“<i>Церква боролася з цими іконами, називаючи їх неканонічними, адже на них зображені квіти та інша символіка, яку не використовували у релігійних творах, але яка подобалася селянам. Ще одними противниками народних ікон були фабрики-монополії, які їх виробляли. Різними шляхами вони боролися з такими образами, а інколи просто знищували. Те, що вони збереглися і дійшли до наших днів – це вже феномен</i>”, – відзначає власник колекції Володимир Козюк.</p>
      <p>Загалом зібрання художника налічує 250 подільських ікон. Значна частина потребує реставрації. Деякі полотна віддавали старожили або ж заповідали їх йому після смерті. </p>
      <p>Колекціонер пропонує створити у Вінниці Музей подільської ікони, до якої він готовий передати 80% свого зібрання. </p>
      <p>Виставка в обласному художньому музеї триватиме до 15 січня 2020 року.</p>
      <figure>
        <img src="https://vinbazar.com/sites/default/files/newfiles/2019-11/image_02_1.jpg"/>
      </figure>
      <figure>
        <img src="https://vinbazar.com/sites/default/files/newfiles/2019-11/image_11_1.jpg"/>
      </figure>
      <figure>
        <img src="https://vinbazar.com/sites/default/files/newfiles/2019-11/image_06_3.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>