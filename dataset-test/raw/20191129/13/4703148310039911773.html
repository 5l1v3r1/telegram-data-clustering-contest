<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/serulesek/vidi-a-valogatott-tamado-megserult-az-edzesen-kiderult-mennyire-sulyos"/>
    <meta property="og:site_name" content="csakfoci.hu"/>
    <meta property="article:published_time" content="2019-11-29T13:20:24+00:00"/>
    <meta property="og:title" content="Vidi: A válogatott támadó megsérült az edzésen – kiderült, mennyire súlyos"/>
    <meta property="og:description" content="A Vidi csapatorvosa, dr. Kovács Tibor beszélt a sérült támadó állapotáról."/>
  </head>
  <body>
    <article>
      <h1>Vidi: A válogatott támadó megsérült az edzésen – kiderült, mennyire súlyos</h1>
      <address><time datetime="2019-11-29T13:20:24+00:00">29 Nov 2019, 13:20</time> by <a rel="author">csakfoci.hu</a></address>
      <p>
        <b>
          <b>A Vidi csapatorvosa, dr. Kovács Tibor beszélt a sérült támadó állapotáról.</b>
        </b>
      </p>
      <p>A MOL Fehérvár FC <a href="https://www.molfehervarfc.hu/2019/11/28/armin-hodzic-bokaserulest-szenvedett.html">hivatalos oldalán</a> <b>dr. Kovács Tibor</b> csapatorvos adott helyzetjelentést a bosnyák válogatott támadó, <b><i>Armin Hodzic</i></b> állapotáról.</p>
      <blockquote>
        <b>– Armin Hodzic bal bokája az egyik edzésen aláfordult, szerencsére súlyos sérülés nem történt, a héten fizikoterápiás kezeléseket kap</b>
      </blockquote>
      <p>– nyilatkozta a csapatorvos.</p>
      <p>A 25 éves csatár az NB I most futó idényében 12 mérkőzés alatt már hét gólnál jár, mellette pedig két gólpasszt is kiosztott, továbbá a Magyar Kupában is eredményes volt kétszer. Hodzic a bosnyák válogatottban is jó formát mutatott, a Liechtenstein elleni Eb-selejtezőn kétszer is bevette az ellenfél kapuját a 3-0-ra megnyert találkozón.</p>
    </article>
  </body>
</html>