<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1054061/article/epikairothta/kosmos/irak-desmey8hke-na-paraith8ei-o-prw8ypoyrgos-maxnti-logw-ths-ekry8mhs-katastashs"/>
    <meta property="og:site_name" content="www.kathimerini.gr"/>
    <meta property="article:published_time" content="2019-11-29T13:15:56+00:00"/>
    <meta property="og:title" content="Ιράκ: Δεσμεύθηκε να παραιτηθεί ο πρωθυπουργός Μάχντι λόγω της έκρυθμης κατάστασης"/>
    <meta property="og:description" content="Ο Ιρακινός πρωθυπουργός Αντέλ Άμπντελ Μάχντι ανακοίνωσε σήμερα πως θα υποβάλει την παραίτησή του στο κοινοβούλιο, μερικές ώρες αφού η ανώτατη σιιτική αρχή της χώρας κάλεσε το κοινοβούλιο να άρει την εμπιστοσύνη του στον πρωθυπουργό, λόγω της έκρυθμης κατάστασης που μαίνεται στη χώρα."/>
  </head>
  <body>
    <article>
      <h1>Ιράκ: Δεσμεύθηκε να παραιτηθεί ο πρωθυπουργός Μάχντι λόγω της έκρυθμης κατάστασης</h1>
      <address>
        <time datetime="2019-11-29T13:15:56+00:00">29 Nov 2019, 13:15</time>
      </address>
      <p>Ο Ιρακινός πρωθυπουργός Αντέλ Άμπντελ Μάχντι ανακοίνωσε σήμερα πως θα υποβάλει την παραίτησή του στο κοινοβούλιο, μερικές ώρες αφού η ανώτατη σιιτική αρχή της χώρας κάλεσε το κοινοβούλιο να άρει την εμπιστοσύνη του στον πρωθυπουργό, λόγω της έκρυθμης κατάστασης που μαίνεται στη χώρα.</p>
      <p>Αμέσως, στην πλατεία Ταχρίρ της Βαγδάτης, κέντρο των διαδηλώσεων που λαμβάνουν χώρα εδώ και δύο μήνες, με αίτημα τη ανανέωση μιας πολιτικής τάξης που θεωρείται διεφθαρμένη και ανίκανη, το πλήθος ξέσπασε σε εκδηλώσεις χαράς, διαπίστωσε ανταποκριτής του Γαλλικού Πρακτορείου.</p>
      <p>Ωστόσο, στην ανακοίνωση του Μάχντι δεν διευκρινίζεται πότε θα υποβάλει την παραίτησή του. Το κοινοβούλιο πρόκειται να συνεδριάσει την Κυριακή.</p>
      <p>
        <sup>Πηγή: ΑΠΕ-ΜΠΕ</sup>
      </p>
    </article>
  </body>
</html>