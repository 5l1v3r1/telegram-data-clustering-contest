<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/car/vw-euro-2020-ti-sxediazoyn-oi-germanoi-ws-etairoi.5648393.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T13:53:00+00:00"/>
    <meta property="og:title" content="VW - EURO 2020: Τι σχεδιάζουν οι Γερμανοί ως εταίροι"/>
    <meta property="og:description" content="Δωρεάν υπηρεσίες και συμβουλές κινητικότητας"/>
  </head>
  <body>
    <article>
      <h1>VW - EURO 2020: Τι σχεδιάζουν οι Γερμανοί ως εταίροι</h1>
      <h2>Δωρεάν υπηρεσίες και συμβουλές κινητικότητας</h2>
      <address><time datetime="2019-11-29T13:53:00+00:00">29 Nov 2019, 13:53</time> by <a rel="author">Δημήτρης Μπαλής</a></address>
      <p>Τα μάτια του ποδοσφαιρικού κόσμου είναι στραμμένα στο Βουκουρέστι, όπου αύριο Σάββατο 30 Νοεμβρίου θα πραγματοποιηθεί η κλήρωση των 6 ομίλων του Ευρωπαϊκού Πρωταθλήματος Ποδοσφαίρου - EURO 2020, που θα διεξαχθεί για πρώτη φορά σε 12 πόλεις: Αμστερνταμ, Μπακού, Μπιλμπάο, Βουκουρέστι, Βουδαπέστη, Κοπεγχάγη, Δουβλίνο, Γλασκώδη, Λονδίνο (ημιτελικοί και τελικός), Μόναχο, Ρώμη και Αγία Πετρούπολη.</p>
      <p>Η Volkswagen, ως επίσημος εταίρος κινητικότητας, πρόκειται να δώσει δυναμικό παρών στο τουρνουά, το οποίο διοργανώνεται για πρώτη φορά σε ολόκληρη την ήπειρο.</p>
      <p>"<i>Χαιρετίσαμε την ιδέα ενός ευρωπαϊκού πρωταθλήματος χωρίς σύνορα από την αρχή. Αυτό το τουρνουά έχει μεγάλη συμβολική αξία για τη Volkswagen: Τα τρία τέταρτα των εργαζομένων μας είναι στην Ευρώπη. Γι 'αυτό, μια ενωμένη Ευρώπη με διασυνοριακό εμπόριο, είναι υψίστης σημασίας για μας</i>" ανέφερε ο Γιούργκεν Στάκμαν, μέλος του Διοικητικού Συμβουλίου για τις πωλήσεις και το μάρκετινγκ της Volkswagen.</p>
      <p>Η εταιρεία, θα χρησιμοποιήσει το Ευρωπαϊκό Πρωτάθλημα όχι μόνο για να διαφημίσει όλες τις πτυχές της ηλεκτροκινητικότητας, αλλά θα προσφέρει επίσης και υπηρεσίες κινητικότητας. Για παράδειγμα, 13.000 λεγόμενοι “Φορείς κινητικότητας Volkswagen”, εθελοντές και εύκολα αναγνωρίσιμοι από τα ρούχα τους, θα είναι πολύ εξοικειωμένοι με τις αντίστοιχες πόλεις και θα μπορούν να απαντήσουν σε όλες τις ερωτήσεις των επισκεπτών σχετικά με την κινητικότητα.</p>
      <p>Για παράδειγμα, ποιος είναι ο καλύτερος τρόπος να φτάσουν στο γήπεδο, που βρίσκεται η πλησιέστερη στάση λεωφορείου ή ποιο είναι ο ταχύτερος δρόμος για το ξενοδοχείο. Μακροπρόθεσμος στόχος της VW, είναι οι φίλαθλοι να σκεφτούν πρώτα την Volkswagen, όταν πρόκειται για κινητικότητα. Επίσης, οι εθελοντές θα είναι παρόντες σε σημεία όπου υπάρχει συγκέντρωση οπαδών, για παράδειγμα σε αεροδρόμια, στα κέντρα των πόλεων ή σε σημαντικές τοποθεσίες.</p>
      <p>Επιπλέον, η Volkswagen θα προσφέρει υπηρεσία ποδηλασίας στις περισσότερες από τις δώδεκα πόλεις του Ευρωπαϊκού Πρωταθλήματος. Η επίσημη εφαρμογή UEFA EURO 2020 θα επιτρέψει στους οπαδούς και τους επισκέπτες να κάνουν κράτηση για δωρεάν βόλτες σε μια καθορισμένη περιοχή του κέντρου της πόλης. Εξάλλου, αρκετοί επιβάτες θα μπορούν να μοιράζονται ένα όχημα και έτσι να συμβάλλουν στην ανακούφιση των ήδη υπερφορτωμένων κεντρικών οδών κατά τη διάρκεια των ποδοσφαιρικών αγώνων...</p>
      <p>
        <a href="http://driveandtravel.gr/">www.driveandtravel.gr</a>
      </p>
    </article>
  </body>
</html>