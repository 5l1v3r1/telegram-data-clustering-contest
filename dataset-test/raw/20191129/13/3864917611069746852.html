<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2827796-cinovnika-derzgeokadastru-spijmali-na-miljonnih-oborudkah-iz-zemlami-zapovidnikiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T13:32:00+00:00"/>
    <meta property="og:title" content="Чиновника Держгеокадастру спіймали на мільйонних земельних оборудках"/>
    <meta property="og:description" content="У Запоріжжі СБУ викрила начальника одного з відділів обласного підрозділу Держгеокадастру на мільйонних махінаціях із землями заповідного фонду."/>
  </head>
  <body>
    <article>
      <h1>Чиновника Держгеокадастру спіймали на мільйонних земельних оборудках</h1>
      <h2>У Запоріжжі СБУ викрила начальника одного з відділів обласного підрозділу Держгеокадастру на мільйонних махінаціях із землями заповідного фонду.</h2>
      <address>
        <time datetime="2019-11-29T13:32:00+00:00">29 Nov 2019, 13:32</time>
      </address>
      <p>Про це повідомляє пресцентр <a href="https://www.ssu.gov.ua/ua/news/1/category/21/view/6780#.rNvTwUnd.dpbs">СБУ</a><a href="https://www.ssu.gov.ua/ua/news/1/category/21/view/6780#.rNvTwUnd.dpbs">.</a></p>
      <p>“Служба безпеки України викрила начальника одного з відділів ГУ Держгеокадастру Запорізької області на масштабних зловживаннях із земельними ділянками лісового фонду. Через дії чиновника у держави було відчужено гектари <a href="https://www.ukrinform.ua/tag-zemla">землі </a>у заповідній зоні”, - йдеться у повідомленні.</p>
      <p>Як встановили оперативники спецслужби, протягом 2018 року посадовець оформив на підставних осіб кілька земельних ділянок у заповідній зоні загальною площею 4 гектари. Потім для протиправної легалізації державна земля була кілька разів перепродана.</p>
      <figure>
        <img src="https://static.ukrinform.com/photos/2019_11/1575020826-372.jpg"/>
      </figure>
      <p>За висновками профільних фахівців сума збитків, завданих державі, становить майже мільйон гривень.</p>
      <p>Під час проведених обшуків за місцем роботи фігуранта справи правоохоронці вилучили документацію, яка підтверджує проведення незаконних оборудок.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2824724-shema-na-20-miljoniv-sbu-nakrila-tipografii-so-drukuvali-falsivi-akcizi.html">Схема на 20 мільйонів: СБУ накрила типографії, що друкували фальшиві акцизи</a>
      </blockquote>
      <p>У межах кримінального провадження, відкритого за ч. 2 ст. 364 (зловживання владою або службовим становищем) Кримінального кодексу України, держслужбовцю здійснено оголошення про підозру у вчиненні вказаного злочину.</p>
      <p>Тривають слідчо-оперативні дії для встановлення та притягнення до відповідальності всіх осіб, причетних до оборудки. Вживається комплекс заходів для повернення незаконно відчуженої землі у державну власність.</p>
      <p>
        <i>Фото: СБУ</i>
      </p>
    </article>
  </body>
</html>