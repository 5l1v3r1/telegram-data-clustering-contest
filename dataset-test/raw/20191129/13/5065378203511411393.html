<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/politikh/story/1033617/paylopoylos-pros-fon-nter-laien-na-yparxei-allileggyi-sto-prosfygiko"/>
    <meta property="og:site_name" content="Newsbomb"/>
    <meta property="article:published_time" content="2019-11-29T13:57:46+00:00"/>
    <meta property="og:title" content="Παυλόπουλος προς Φον ντερ Λάιεν: Να υπάρξει αλληλεγγύη στο Προσφυγικό"/>
    <meta property="og:description" content="Συγχαρητήριες επιστολές του προς τη νέα πρόεδρο της Ευρωπαϊκής Επιτροπής Ούρσουλα φον ντερ Λάιεν και τον αντιπρόεδρο της Κομισιόν, Μαργαρίτη Σχοινά, έστειλε ο Πρόεδρος της Δημοκρατίας Προκόπης Παυλόπουλος, επισημαίνοντας μεταξύ άλλων, το «μείζον», όπως το χαρακτηρίζει, μεταναστευτικό και προσφυγικό ζήτημα."/>
  </head>
  <body>
    <article>
      <h1>Παυλόπουλος προς Φον ντερ Λάιεν: Να υπάρξει αλληλεγγύη στο Προσφυγικό</h1>
      <h2>Συγχαρητήριες επιστολές του προς τη νέα πρόεδρο της Ευρωπαϊκής Επιτροπής Ούρσουλα φον ντερ Λάιεν και τον αντιπρόεδρο της Κομισιόν, Μαργαρίτη Σχοινά, έστειλε ο Πρόεδρος της Δημοκρατίας Προκόπης Παυλόπουλος, επισημαίνοντας μεταξύ άλλων, το «μείζον», όπως το χαρακτηρίζει, μεταναστευτικό και προσφυγικό ζήτημα.</h2>
      <address><time datetime="2019-11-29T13:57:46+00:00">29 Nov 2019, 13:57</time> by <a rel="author">Newsroom</a></address>
      <p>Ο κ. <a href="https://www.newsbomb.gr/tags/tag/33455/prokophs-paylopoylos">Παυλόπουλος</a> ζητεί να τηρηθεί η αρχή της αλληλεγγύης.</p>
      <p>Αναλυτικά στην επιστολή του Προέδρου προς την πρόεδρο της Επιτροπής και με την ευκαιρία της επικείμενης ανάληψης των καθηκόντων της, της απευθύνει, εξ ονόματος του ελληνικού λαού, αλλά και προσωπικώς, <i><b>«θερμά συγχαρητήρια και εγκάρδιες ευχές για κάθε επιτυχία στην υψηλή αποστολή σας».</b></i></p>
      <h3>Η Ε.Ε. θα διατηρήσει τη θέση της αν παραμείνει ενωμένη</h3>
      <p>«Καλείσθε», σημειώνει ειδικότερα ο κ. <a href="https://www.newsbomb.gr/tags/tag/33455/prokophs-paylopoylos"><b>Παυλόπουλος,</b></a> <i>«να ηγηθείτε της Ευρωπαϊκής Επιτροπής σε μια δύσκολη εποχή ταχείας παγκοσμιοποίησης, κατά την οποία οι Λαοί της Ευρώπης και τα Κράτη-Έθνη που απαρτίζουν την Ευρωπαϊκή Ένωση μπορούν να διατηρήσουν τη θέση τους στον Κόσμο μόνον αν παραμείνουν ενωμένα και προωθήσουν την Ευρωπαϊκή Ενοποίηση».</i></p>
      <p>Ταυτοχρόνως,<i> «η άνοδος του λαϊκισμού, σε ολόκληρη την Ευρώπη, καταδεικνύει σαφώς την επείγουσα ανάγκη να ληφθούν αποφασιστικά μέτρα για την περαιτέρω εμβάθυνση τη<b>ς Ευρωπαϊκής Ένωσης,</b> μέτρα που θα διατηρήσουν και θα ενισχύσουν αποτελεσματικώς την κοινωνική και οικονομική συνοχή και θ' αντιμετωπίσουν τα κοινωνικά προβλήματα που βρίσκονται στην ρίζα της υφιστάμενης επιφυλακτικότητας πολλών Ευρωπαίων Πολιτών προς την ΕΕ»,</i> επισημαίνει στη συνέχεια της επιστολής του ο <b>Πρόεδρος της Δημοκρατίας.</b></p>
      <p>
        <b>Δείτε όλες τις τελευταίες <a href="https://www.newsbomb.gr/oles-oi-eidhseis">Ειδήσεις</a> από την Ελλάδα και τον Κόσμο, τη στιγμή που συμβαίνουν, στο Newsbomb.gr</b>
      </p>
      <related>
        <a href="https://www.newsbomb.gr/bombplus/politismos/story/1033384/paylopoylos-h-epixeirimatikotita-tha-apotelesei-kinitirio-moxlo-anaptyxis-gia-ton-topo"/>
        <a href="https://www.newsbomb.gr/politikh/story/1033252/seismos-alvania-epikoinonia-paylopoyloy-arxiepiskopoy-anastasioy-eimaste-dipla-sas"/>
        <a href="https://www.newsbomb.gr/ellada/ethnika/story/1031250/prokopis-paylopoylos-ekfrazoyme-tin-eygnomosyni-mas-pros-tis-enoples-dynameis"/>
      </related>
    </article>
  </body>
</html>