<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/biznes/2019/11/29/3998871_za_godina_cenite_v_promishlenostta_sa_narasnali/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-29T13:16:00+00:00"/>
    <meta property="og:title" content="За година цените в промишлеността са нараснали минимално"/>
    <meta property="og:description" content="За една година промишлените цени са пораснали с 2.3%. Това показват данните на Националния статистически институт през октомври."/>
  </head>
  <body>
    <article>
      <h1>За година цените в промишлеността са нараснали минимално</h1>
      <address><time datetime="2019-11-29T13:16:00+00:00">29 Nov 2019, 13:16</time> by <a rel="author" href="https://www.dnevnik.bg/author/419" target="_blank">Татяна Димитрова</a></address>
      <p>За една година промишлените цени са пораснали с 2.3%. Това показват данните на Националния статистически институт през октомври.</p>
      <p>Най-видимо е поскъпването при производството и разпределението на електрическа и топлоенергия и газ - с 10.2%, и в добивната промишленост - с 5.9%, а в преработващата промишленост е отчетено намаление с 0.3%.</p>
      <p>Понижение на цените в преработващата промишленост се наблюдава при: производството на хартия, картон и изделия от хартия и картон - с 3.2%, производството на дървен материал и изделия от него, без мебели - с 1.6%, и производството на химични продукти - с 0.4%.</p>
      <p>В съществено време покачване е отчетено при обработката на кожи и производството на изделия от обработени кожи без косъм - с 4.5%, ремонта и инсталирането на машини и оборудване - с 4.3%, и производството на лекарствени вещества и продукти - с 3.7%.</p>
      <p>На месечна база промишлените цени намаляват с 0.1%.</p>
      <p>За вътрешния пазар цените нарастват с 3.8% за година. Увеличението при производството и разпределението на електрическа и топлоенергия и газ - с 10.7%, в добивната промишленост е отчетено намаление - с 0.3%, а в преработващата промишленост не е отчетена промяна.</p>
      <p>Значителен ръст на цените в преработващата промишленост е отчетен при ремонта и инсталирането на машини и оборудване - с 6.4%, при производството на хранителни продукти - с 3.1%, и при производството на автомобили, ремаркета и полуремаркета - с 3.0%.</p>
      <p>На международния пазар цените остават на нивото си от октомври миналата година.</p>
    </article>
  </body>
</html>