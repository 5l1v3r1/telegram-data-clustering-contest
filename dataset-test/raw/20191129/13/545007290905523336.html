<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/arena-nationala-isi-schimba-gazonul-pentru-euro-2020/"/>
    <meta property="og:site_name" content="Europa FM"/>
    <meta property="article:published_time" content="2019-11-29T13:59:09+00:00"/>
    <meta property="og:title" content="„Arena Națională” își schimbă gazonul pentru Euro 2020"/>
    <meta property="og:description" content="”Arena Națională” ar putea avea un gazon nou pentru Euro 2020, deși l-a schimbat ultima dată la sfârșitul lunii august, operațiune ce a costat 240.000 de euro."/>
  </head>
  <body>
    <article>
      <h1>„Arena Națională” își schimbă gazonul pentru Euro 2020</h1>
      <address>
        <time datetime="2019-11-29T13:59:09+00:00">29 Nov 2019, 13:59</time>
      </address>
      <p>”Arena Națională” ar putea avea un gazon nou pentru Euro 2020, deși l-a schimbat ultima dată la sfârșitul lunii august, operațiune ce a costat 240.000 de euro.</p>
      <p>Președintele Federației Române de Fotbal – Răzvan Burleanu anunță că gazonul natural ar putea fi schimbat cu unul hibrid, la fel ca acela de la Craiova, de pe stadionul “Ion Oblemenco”.</p>
      <p>Amintim, competiția continentală de anul viitor va fi găzduită de 12 orașe, celebrând 60 de ani de la primul Campionat European.</p>
      <p>Bucurestiul va organiza sâmbătă și tragerea la sorți oficială a grupelor, la Romexpo, unde sunt așteptați 500 de invitați. Printre aceștia, fotbaliști celebri, dar și selecționeri ai echipelor calificate.</p>
      <p>Ceremonia va începe la ora 19:00.</p>
      <p>Didier Deschamps, tehnicianul Franței, Joachim Low, antrenorul Germaniei, cel al Italiei – Roberto Mancini, Luis Enrique, selecționerul Spaniei sau Andriy Shevchenko, antrenorul Ucrainei, sunt doar câțiva dintre cei care vor participa la eveniment.</p>
      <p>A mai fost invitat portarul Iker Casillas și foștii fotbaliști Rudd Gullit sau Luis Figo.</p>
      <p>Aleksander Ceferin, președintele UEFA nu avea cum să lipsească de la eveniment.</p>
      <p>Va fi un adevărat spectacol, cu Orchestra Simfonică din București, sau DJ-ul Martin Garrix, care a compus imnul Euro 2020.</p>
      <p>La tragerea la sorți, vor fi 4 urne cu câte 6 bilețele, pe care sunt scrise numele țărilor participante.</p>
      <p>20 de echipe naționale și-au asigurat deja un loc la turneul final.</p>
      <p>România încă își joacă șansele de calificare, iar câștigătoarele celor 4 baraje le vom afla, în martie, anul viitor.</p>
    </article>
  </body>
</html>