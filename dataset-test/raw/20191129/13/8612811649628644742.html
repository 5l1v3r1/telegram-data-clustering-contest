<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/bollywood/news/bb-13-shehnaz-accused-this-contestant-of-touching-her-inappropriately-way-263953"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-29T13:53:23+00:00"/>
    <meta property="og:title" content="BB: 13 इस बार सना ने लगाई बिग बॉस घर में आग, इस कंटेस्टेंट पर लगाया गलत ढंग से छूने का आरोप!"/>
    <meta property="og:description" content="बिग बॉस घर में एक के बाद एक बड़ा हंगामा देखने को मिल रहा है, जैसे कि शो की शुरुआत के साथ ही सलमान खान ने बताया था कि इस बार घर में बहुत कुछ नया और खास देखने को मिलेगा। शो में ठीक उसी तरह हो रहा है। शो की शुरुआत के साथ अब आखिरी पड़ाव तक पहुंचने तक सभी कंटेस्टेंट के असली रंग सामने आ चुके हैं। "/>
  </head>
  <body>
    <article>
      <h1>BB: 13 इस बार सना ने लगाई बिग बॉस घर में आग, इस कंटेस्टेंट पर लगाया गलत ढंग से छूने का आरोप!</h1>
      <address><time datetime="2019-11-29T13:53:23+00:00">29 Nov 2019, 13:53</time> by <a rel="author">rupali</a></address>
      <p>बिग बॉस घर में एक के बाद एक बड़ा हंगामा देखने को मिल रहा है, जैसे कि शो की शुरुआत के साथ ही सलमान खान ने बताया था कि इस बार घर में बहुत कुछ नया और खास देखने को मिलेगा। शो में ठीक उसी तरह हो रहा है। शो की शुरुआत के साथ अब आखिरी पड़ाव तक पहुंचने तक सभी कंटेस्टेंट के असली रंग सामने आ चुके हैं। </p>
      <p>जैसे कि शो में कंटेस्टेंट टास्क को जीतने के साथ ही धक्का मुक्की और गालीगलौज तक जारी है। धीरे-धीरे जंग का मैदान बनते जा रहे बिग बॉस के घर में कल हुए लग्जरी बजट के एपिसोड में कंटेस्टेंट के बीच खींच-तान देखा गया। टास्क को जीतने के दौरान हुए इस खींच-तान में हालात तब बिगड़ गए जब शहनाज ने हिंदुस्तानी भाऊ पर गलत ढंग से छूने का आरोप लगा दिया। दरअसल, बिग बॉस 13 में लग्जरी बजट के दौरान सिद्धार्थ के हाथ से आसिम कुछ छीनने की कोशिश करते हैं। जिसके बाद सिद्धार्थ के सपोर्ट में शहनाज आती हैं और आसिम की ओर भाऊ पहुंच जाते हैं।</p>
      <p>
        <b>यह भी पढ़ें: - <a href="https://www.dainiksaveratimes.com/news/panipat-makers-gets-notice-over-dialogue-263941">विवादों के चलते 'पानीपत' मेकर्स को मिला नोटिस, क्या अब रिलीज पर लगेगी रोक ?</a></b>
      </p>
      <p> </p>
      <p>
        <b>यह भी पढ़ें: - <a href="https://www.dainiksaveratimes.com/entertainment/bollywood/news/16-years-of-kal-ho-naa-ho-263931">प्रीति जिंटा नहीं बल्कि ये अभिनेत्री बनने वाली थीं फिल्म Kal Ho Naa Ho की पहली हीरोइन</a></b>
      </p>
      <p> </p>
      <p>सना को हटाने के चक्कर में भाऊ मजाक ही मजाक में उन्हें धीरे-धीरे धक्का देने लगते हैं। भाऊ की इस हरकत पर सना नाराज होकर उनसे कहती हैं-'आप मुझे इस तरह छू नहीं सकते' सना की इस बात को सुनकर भाऊ, उन्हें सफाई देने लगते हैं। लेकिन मौके को देखकर माहिरा इस बात को बढ़ा देती हैं और हालात बिगड़ जाते हैं। बाद में सिद्धार्थ शुक्ला बीच में आकर भाऊ और सना को समझाते हैं और बात को खत्म करते हैं, वो रश्मि को भी कहते हैं कि तुम बीच में आग मत लगाओ।</p>
      <p>बता दें कि आज के एपिसोड में पारस के खराब बिहेवियर को लेकर घर वाले उन्हें जेल की सजा देने वाले हैं। जिससे नाराज होकर पारस वहां से उठकर चले जाते हैं। अगर पारस जेल जाते हैं तो ये दूसरी बार होगा, इससे पहले पारस, माहिरा के साथ जेल जा चुके हैं। वहीं अब शो का अगला एपिसोड देखना बेहद मजेदार रहेगा। </p>
      <p>
        <b>यह भी पढ़ें: - <a href="https://www.dainiksaveratimes.com/entertainment/bollywood/news/16-years-of-kal-ho-naa-ho-263931">प्रीति जिंटा नहीं बल्कि ये अभिनेत्री बनने वाली थीं फिल्म Kal Ho Naa Ho की पहली हीरोइन</a></b>
      </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> BB: 13 shehnaz accused this contestant of touching her inappropriately way</p>
    </article>
  </body>
</html>