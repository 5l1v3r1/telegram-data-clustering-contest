<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/srbija/3366781/pao-sneg-u-srbiji-zabeleo-se-kopaonik-napadalo-6-cm-izmereno-i-nula-stepeni-evo-kako-je-gore-video"/>
    <meta property="og:site_name" content="kurir.rs"/>
    <meta property="article:published_time" content="2019-11-29T13:51:00+00:00"/>
    <meta property="og:title" content="PAO SNEG U SRBIJI, ZABELEO SE KOPAONIK: Napadalo 6 cm, izmereno i nula stepeni! Evo kako je gore (VIDEO)"/>
    <meta property="og:description" content="KOPAONIK - Noćas se prvi put ove sezone zabeleo Kopaonik, a jutros je izmereno nula stepeni.Sinoć je na Kopaoniku padala kiša, a od jedan sat posle ponoći počela je susnežica, a zatim i sneg.Sneg je padao do tri časa iza ponoći i trenutno je visok šest centimetara, ..."/>
  </head>
  <body>
    <article>
      <h6 class="kicker">prvi ove jeseni</h6>
      <h1>PAO SNEG U SRBIJI, ZABELEO SE KOPAONIK: Napadalo 6 cm, izmereno i nula stepeni! Evo kako je gore (VIDEO)</h1>
      <address>
        <time datetime="2019-11-29T13:51:00+00:00">29 Nov 2019, 13:51</time>
      </address>
      <p>KOPAONIK - Noćas se prvi put ove sezone zabeleo Kopaonik, a jutros je izmereno nula stepeni.</p>
      <p>Sinoć je na Kopaoniku padala kiša, a od jedan sat posle ponoći počela je susnežica, a zatim i sneg.</p>
      <p>Sneg je padao do tri časa iza ponoći i trenutno je visok šest centimetara, prenosi RTS. Temperatura je trenutno nula stepeni, a ni noćas nije padala ispod nule. Magla smanjuje vidljivost na 200 metara.</p>
      <figure>
        <embed-post data-src="https://www.instagram.com/p/B5bkOayFwEa" data-service="Instagram"/>
      </figure>
      <p>
        <b>Sutra oblačno s kišom, uveče pad temperature</b>
      </p>
      <p>U Srbiji će sutra biti oblačno s kišom, ponegde i kratkotrajnim pljuskovima i hladnije, a u planinskim predelima jugozapadne, južne i jugoistočne Srbije sa slabim snegom.</p>
      <p>Ujutru prestanak padavina i smanjenje oblacnosti na severu Vojvodine, pre podne u severnim i zapadnim, a posle podne i u ostalim predelima. Vetar slab i umeren severozapadni, na severu i istoku povremeno jak, posle podne u slabljenju. Jutarnja temperatura od 3 do 7 stepeni, najviša dnevna od 7 do 12 stepeni- posle podne i uveče u osetnom padu. </p>
      <p>U Beogradu sutra ujutro oblačno s kišom, pre podne prestanak padavina, a posle podne i razvedravanje. Vetar slab i umeren severozapadni. Dnevna temperatura od 6 do 8, posle podne i uveče u osetnom padu, saopštio je RHMZ. U nedelju ujutro slab mraz, magla ili niska oblačnost, tokom dana pretežno sunčano.</p>
      <p>Uveče naoblačenje, tokom noći na severu ponegde sa kišom, a u košavskom području jugoistočni vetar biće u pojačanju.</p>
      <figure>
        <embed-post data-src="https://www.instagram.com/p/B5cWlY3lzER" data-service="Instagram"/>
      </figure>
      <p>U ponedeljak oblačno, ujutru i pre podne na severu i zapadu, posle podne i u ostalim krajevima sa kišom, na planinama sa snegom uz skretanje vetra na severozapadni.</p>
      <p>Uveče i u toku noći kiša će preći u sneg i u brdskim predelima zapadne, centralne i južne Srbije, dok se istovremeno na severu očekuje prestanak padavina. U utorak oblačno i hladno sa kišom i susnežicom, u brdsko-planinskim predelima sa snegom uz formiranje manjeg sneznog pokrivaca, dok ce u Vojvodini biti suvo uz delimicno razvedravanje.</p>
      <p>Od srede uglavnom suvo, u većini mesta ujutru slab mraz, dnevna temperatura u postepenom porastu.</p>
      <p>
        <b>(Kurir.rs/Tanjug)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3366723/mica-otkrio-sve-prodao-megatrend-evo-za-koliko-seli-se-iz-srbije-necu-ni-da-zivim-ovde-odoh-u-kan-tamo-imam-kucu"/>
        <a href="https://www.kurir.rs/vesti/drustvo/3366601/predsednik-vucic-prvi-put-se-u-klinicki-centar-srbije-vratilo-20-medicinskih-sestara"/>
        <a href="https://www.kurir.rs/vesti/drustvo/3366575/znate-li-koji-je-danas-dan-nekada-smo-slavili-izlezavali-se-i-jeli-pecenje-ovo-je-nekada-bio-praznik-23-miliona-ljudi"/>
        <a href="https://www.kurir.rs/vesti/drustvo/3366553/zimski-uslovi-voznje-u-srbiji-na-kopaoniku-nocas-pao-sneg-normalizovan-saobracaj-na-auto-putu-ka-cacku"/>
      </related>
    </article>
  </body>
</html>