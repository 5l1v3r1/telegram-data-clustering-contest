<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/dd4751258f56082b/pe-1-decembrie-va-fi-inaugurat-pomul-de-craciun-din-centrul-capitalei-programul-manifestarilor-cultural-artistice.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-29T13:12:52+00:00"/>
    <meta property="og:title" content="Pe 1 decembrie va fi inaugurat pomul de Crăciun din centrul capitalei; Programul manifestărilor cultural-artistice"/>
    <meta property="og:description" content="Primăria municipiului Chișinău informează că în acest an, manifestările cultural-artistice din centrul capitalei, dedicate sărbătorilor de iarnă, se vor desfășura în perioada 1 decembrie-15 ianuarie."/>
  </head>
  <body>
    <article>
      <h1>Pe 1 decembrie va fi inaugurat pomul de Crăciun din centrul capitalei; Programul manifestărilor cultural-artistice</h1>
      <address><time datetime="2019-11-29T13:12:52+00:00">29 Nov 2019, 13:12</time> by <a rel="author">Jurnal.md</a></address>
      <p>
        <b>Primăria municipiului Chișinău informează că în acest an, manifestările cultural-artistice din centrul capitalei, dedicate sărbătorilor de iarnă, se vor desfășura în perioada 1 decembrie-15 ianuarie.</b>
      </p>
      <p>Astfel, în această duminică, va avea foc inaugurarea Pomului de Crăciun și aprinderea luminilor de sărbătoare în centrul capitalei.</p>
      <p>La evenimentul de deschidere a sărbătorilor de iarnă va participa Primarul general, Ion Ceban și, alături de colective de copii, va aprinde luminițele de pe Pomul de Anul Nou.</p>
      <p>Activitățile artistice în Piața Marii Adunări Naționale vor începe de la ora 17:00, cu spectacolul „Reverie de iarnă”.</p>
      <p>Tot pe 1 decembrie, va fi inaugurat orășelul „Lumea copiilor”, (ora 18:00), în scuarul Catedralei Mitropolitane „Nașterea Domnului”, iar în scuarul Teatrului Național de Operă și Balet „Maria Bieșu” (ora 19:00) va fi deschis „Christmas Village”.</p>
      <p>În perioada 2-24 decembrie 2019, în PMAN va activa caruselul și alte dispozitive pentru distracția maturilor și a copiilor, vor fi amenajate pavilioane foto, vor fi actori costumați în Moș Crăciuni, animatori etc.</p>
      <p>Târgul de Crăciun din acest an va fi organizat în Scuarul Catedralei Mitropolitane „Nașterea Domnului”, iar inaugurarea evenimentului este programată pentru 21 decembrie, ora 17:00.</p>
      <p>Pe 24 decembrie, în ajun de Crăciun pe stil nou, în Scuarul Catedralei va avea loc spectacolul folcloric „Clinchet de argint pe aripi de colind” (15:00-20:00), după care, tot aici, va urma un Program distractiv cu participarea interpreților de muzică populară și ușoară din teritoriu (20:00-21:00).</p>
      <p>Pe 25 decembrie, de Crăciun, în PMAN vor fi organizate diverse activități și distracții pentru public (11:00-20:00).</p>
      <p>În ultima zi a anului, pe 31 decembrie, activitățile consacrate Anului Nou vor avea loc în Piața Marii Adunări Naționale, începând cu ora 11:00.</p>
      <p>La ora 19:00 va avea loc spectacolul-defileu „Feerie de Revelion”, care va fi urmat de un recital al formației „Tharmis” (ora 20:00); Perindarea folclorică „V-am ura v-am tot ura” (21:00-22:30) și Spectacolul muzica-coregrafic „Urare de viață lungă” (22:30-23:45).</p>
      <p>De la ora 23:45, pe scena din PMAN va avea loc Felicitarea Președintelui Republici Moldova, a Prim-Ministrului, a Primarului general al capitalei și a altor oficialități.</p>
      <p>La cumpăna dintre ani, în PMAN va fi organizat un spectacol de focuri de artificii (00:00-00.10), după care va evolua în recital formația „Zdob și Zdub”.</p>
      <p>Pe 7 ianuarie 2019, de Crăciunul pe stil vechi, în scuarul Catedralei va fi organizat Spectacolul de Crăciun cu genericul „Creștini, Crăciunul a sosit!” (19:00-23:00).</p>
      <p>Preturile de sector vor amenaja pomi de Crăciun și vor organiza activități cultural-artistice în fiecare din cele 5 sectoare ale capitalei.</p>
    </article>
  </body>
</html>