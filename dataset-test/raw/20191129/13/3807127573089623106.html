<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/9-cooltura/55625-Pavell--Venci-Venc-predstaviha-noviia-si-album/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-29T13:30:00+00:00"/>
    <meta property="og:title" content="Pavell &amp; Venci Venc’ представиха новия си албум"/>
    <meta property="og:description" content="Той съдържа 17 песни"/>
  </head>
  <body>
    <article>
      <h1>Pavell &amp; Venci Venc’ представиха новия си албум</h1>
      <h2>Той съдържа 17 песни</h2>
      <address>
        <time datetime="2019-11-29T13:30:00+00:00">29 Nov 2019, 13:30</time>
      </address>
      <p>В сряда вечерта (27.11),<b> Pavell &amp; Venci Venc’ представиха на живо новия си албум "Upgrade" </b> в препълнения столичен клуб City Stage, съобщават от Virginia Records.</p>
      <p>Дуетът изпълни почти всички песни от новия си албум, който включва общо <b>17 парчета, 12 от които неиздавани до момента. </b>На сцената до Pavell &amp; Venci Venc’ застанаха<b> Михаела Маринова в едноименната на албума песен "Upgrade", Дара в "Хотел 5 звезди", Любо Киров в "Не Бих Могъл" и братята Пламен и Иво в "Един Човек", "Ще те изям, бе" и "Честно". </b></p>
      <figure>
        <img src="https://www.teenproblem.net/a/9-cooltura/55625-Pavell--Venci-Venc-predstaviha-noviia-si-album/../../media/teenproblem/files/articles/528x347/fcba3bb7632be38dc7eec84435461b1f.jpg"/>
      </figure>
      <p>Снимка: Virginia Records</p>
      <p>Публиката в клуба стана свидетел на още една премиера: видеото към най-новия сингъл на дуета озаглавен "Адрес" с участието на <b>младата певица ALMA.</b> Видеото е с изненадваща за българския шоубизнес почти театрална черно-бяла визия, негов режисьор е Кирил Киров–Кико, оператор е Андрей Андреев, а идеята за сценария е на Саня Армутлиева.</p>
      <p>Да поздравят Pavell &amp; Venci Venc’ и да чуят новия им албум, събитието уважиха и<b> Мария Илиева, Михаела Филева, Ники Кънчев, Стенли, Калин Вельов, 4Magic, Йоана, Ева Пармакова, Deep Zone Project, Дивна, Искрата, DJ Doncho </b>и много други.</p>
      <p>Това е вторият студиен албум в дискографията на Pavell &amp; Venci Venc’, след дебютния им проект "SeTaaBrat" (2016). Той съдържа 17 песни и 5 скита (кратка форма, характерна за хип-хоп албумите) с гласа на Стойчо Керев, близък приятел и любим събеседник на артистите. Pavell &amp; Venci Venc’ са автори на музиката, аранжиментите и текстовете на всички 17 песни в "Upgrade" като работата по албума им отнема близо година.</p>
      <p><b>Пламен и Иво </b>са съавтори на 8 от парчетата в проекта, докато <b>Михаела Маринова </b>е съавтор в текста на "Upgrade", a <b>Дара </b>участва в написването на лириката в "Хотел 5 звезди“. </p>
      <figure>
        <img src="https://www.teenproblem.net/a/9-cooltura/55625-Pavell--Venci-Venc-predstaviha-noviia-si-album/../../media/teenproblem/files/articles/528x335/bba58efc39b969112baf4f51ffb61312.jpg"/>
      </figure>
      <p>Снимка: Virginia Records</p>
      <p>В “Upgrade” заедно с хип-хоп парчета като "Честно", "Един човек" и "Красиви дни", присъстват песни, изненадващо повлияни от <b>реге музиката</b> ("Suga Daddy") и<b> фънк звученето</b> ("Ръждиво злато")  до "Някъде там", за която момчетата се шегуват, че е първата им <b>кънтри балада</b>. Текстовете  варират от лирични, през закачливи и със забавна самоирония стихове до сурови, гневни рими.</p>
      <p>Графичното оформление на албума е дело на Росен Дуков и е концептуално подчинено на другата голяма страст на Павел и Венци след музиката. И двамата са отдадени фенове на киберпънк жанра в литературата, филмите и видео игрите.</p>
      <p>Физическият носител на албума (CD) включва книжка от 32 страници с художествено обработени снимки на артистите и всички текстове на песните.</p>
      <related>
        <a href="https://www.teenproblem.net/g/1275.html"/>
      </related>
    </article>
  </body>
</html>