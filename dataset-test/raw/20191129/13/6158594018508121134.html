<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/jitka-novackova-go-global-social-global-awards.A191129_120239_dx-celebrity_bk"/>
    <meta property="og:site_name" content="Expres"/>
    <meta property="article:published_time" content="2019-11-29T13:08:00+00:00"/>
    <meta property="og:title" content="Jitka Nováčková porazila na cenách Czech Social Awards slavného průvodce. A proč je to dobře?"/>
    <meta property="og:description" content="Bývalá miss Jitka Nováčková letos spolu se Zorkou Hejdovou moderovala ceny pro internetové osobnosti Czech Social Awards a jedno překvapení čekalo rovnou i na ni, dostala totiž cenu Go Global, tedy pojede reprezentovat Česko na mezinárodní soutěž Global Social Awards 2020. A porazila přitom velkého favorita Honest Guide Janka Rubeše."/>
  </head>
  <body>
    <article>
      <h1>Jitka Nováčková porazila na cenách Czech Social Awards slavného průvodce. A proč je to dobře?</h1>
      <address><time datetime="2019-11-29T13:08:00+00:00">29 Nov 2019, 13:08</time> by <a rel="author" href="https://www.expres.cz/novinari/barbora-koukalova.N3596" target="_blank">Barbora Koukalová</a></address>
      <p>
        <b>Bývalá miss Jitka Nováčková letos spolu se Zorkou Hejdovou moderovala ceny pro internetové osobnosti Czech Social Awards a jedno překvapení čekalo rovnou i na ni, dostala totiž cenu Go Global, tedy pojede reprezentovat Česko na mezinárodní soutěž Global Social Awards 2020. A porazila přitom velkého favorita Honest Guide Janka Rubeše.</b>
      </p>
      <p>A zcela jistě by si počin Honest Guide pořádnou mezinárodní medializaci zasloužil, vždyť Janek Rubeš a Jan Mikulka upozorňováním na turistické a jiné nešvary v Praze dělají službu nejen návštěvníkům, ale i nám samotným.</p>
      <p>Je tak nasnadě, že pořad s mezinárodním přesahem by měl reprezentovat Česko na mezinárodních cenách udělovaných inspirativním osobnostem a jejich projektům, které fungují na sociálních sítích.</p>
      <p>Namísto toho ale na letošní Global Social Awards pojede <a href="https://www.expres.cz/hledej.aspx?slovo=Jitka%2BNov%E1%E8kov%E1">Jitka Nováčková</a> (27), která se o svém vítězství v kategorii Go Global dozvěděla včera během toho, když večer spolu se Zorkou Hejdovou moderovala.</p>
      <p>Modelka, která žije s finským fotbalistou Timem Sparvem, se rozhodla pro „změnu“ povolání v pětadvaceti letech, kdy si založila YouTube kanál a pokusila se proniknout na pole influencerství.</p>
      <p>Její první kroky vedly v nanynkovském stylu „co mám ráda a co nemám ráda“, ale pak – na začátku zcela jistě pouhou náhodou – předkládala svým uživatelkám zábavně pojatý vhled do toho, co vlastně znamená dělat modeling a chodit na večírky.</p>
      <p>Toto se uchytilo spíše u publika odrostlého náctiletým teniskám, protože Nováčkové se podařilo oslovit pracující ženy, nikoliv děti, kterým mámy dávají kapesné na rtěnku od Khloe Kardashian. Ostatně i Nováčkové motto „Bez práce nejsou kabelky“ dává tušit, že tady se nemodelkuje a nepřiživuje se na instagramové reklamě, ale tady se normálně pracuje a vstává se i za tmy.</p>
      <p>Samozřejmě jako influencer si můžete slušně vydělat, pokud se totálně zaprodáte a váš kanál se změní ve výstavku Horsta Fuchse, ale to u Nováčkové na sociálních sítích neděje.</p>
      <p><b>Je tedy správné si položit otázku, proč na Global Social Awards pojede za Česko hezká blondýna s hezkým přítelem a hezkými fotkami, zatímco kluci dělající službu turistům a Pražanům zůstanou v Praze? </b>Je to správné a odpověď může být následující.</p>
      <p>Protože Janek Rubeš a Jan Mikulka si Honest Guide založili již s nějakým úmyslem, byl to projekt, do nějž byl již namyšlen obsah, bylo tedy pro ně jasné, co mají dělat.</p>
      <p>Jitka Nováčková si ale v pětadvaceti založila účet proto, že nevěděla, co se sebou. Teď ho najednou musela začít plnit a nevěděla čím, tak to zkoušela stylem pokus–omyl tak dlouho, dokud nenašla ten správný vzorec. A když ho už měla, začala ho opatrně vypočítávat i v angličtině.</p>
      <p>Její bilingvní kanál, který má potenciál oslovit muže (pro jejího přítele) a ženy (pro vše ostatní) i za hranicemi Česka, je totiž spíše důkazem toho, že být slavným na Instagramu nebo na YouTube nese i nějakou společenskou odpovědnost, například neobtěžovat reklamou, a lze zde pozorovat souvislý vývoj nejen účtu, ale i osobnosti, která jej spravuje, kdy stále ještě nebylo dosaženo vrcholu. A organizátoři to nejspíše oceňují úplně stejně.</p>
      <h3>
        <a href="https://www.expres.cz/celebrity/jitka-novackova-go-global-social-global-awards.A191129_120239_dx-celebrity_bk/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/BK7fb1b3_profimedia_0485415378.jpg"/>
        </figure>
        <figure>
          <img src="https://1gr.cz/fotky/bulvar/19/113/org/BK7fb1b4_profimedia_0485415541.jpg"/>
        </figure>
        <figure>
          <img src="https://1gr.cz/fotky/bulvar/19/072/org/VLT7cc55e_54843451913466_5298398523248956218_n.jpg"/>
        </figure>
        <figure>
          <img src="https://1gr.cz/fotky/bulvar/19/072/org/BK7cabe6_02.JPG"/>
        </figure>
        <figure>
          <img src="https://1gr.cz/fotky/bulvar/19/071/org/BK7c76d1__VO_0154.jpg"/>
        </figure>
        <figure>
          <img src="https://1gr.cz/fotky/bulvar/19/071/org/KRI7c66c7_mac_1065.jpg"/>
        </figure>
      </slideshow>
      <ul>
        <li>
          <a href="https://www.idnes.cz/premium">iDNES Premium</a>
        </li>
      </ul>
      <p>
        <a href="https://www.idnes.cz/premium">Premium</a>
      </p>
      <anchor name="_1">
        <p>
          <a href="https://www.idnes.cz/zpravy/domaci/pcos-nemoc-tehotenstvi.A191127_204955_domaci_nea?zdroj=zpr_vybava">Až patnáct procent mladých žen trápí záhadná nemoc. Lékaři si s ní nevědí rady</a>
        </p>
        <p>Syndrom PCOS výrazně komplikuje početí. Problémy s ním trápí stále více Čechů. Některé rodiny pořízení potomka příliš...</p>
        <p>
          <a href="https://www.idnes.cz/premium">Premium</a>
        </p>
        <anchor name="_2">
          <p>
            <a href="https://www.idnes.cz/onadnes/zdravi/alternativni-medicina-prirodni-josef-jonas-prukopnik-lepek-alergie-psenice-mleko-casopis-tema-premiu.A190802_112255_premium-clanky_juh?zdroj=zpr_vybava">Osudové jídlo: genetická odolnost je důležitější než trendy ve stravování</a>
          </p>
          <p>Bílé jedy, maso a pšenice. Potraviny, které jsou součástí našeho běžného jídelníčku, procházejí revolucí. Během...</p>
          <p>
            <a href="https://www.idnes.cz/premium">Premium</a>
          </p>
          <anchor name="_3">
            <p>
              <a href="https://www.idnes.cz/onadnes/vztahy-sex/sexting-nevera-vztahy.A191125_151518_vztahy-sex_mama?zdroj=zpr_vybava">Je sexting nevinná hra nebo nevěra? Pánové jsou tolerantnější než dámy</a>
            </p>
            <p>Generace našich rodičů tohle řešit nemusela. Měli poměrně jasno a věděli, co je a není zahýbání. Moderní technologie...</p>
            <p>
              <a href="https://www.idnes.cz/premium">Další nabídky Premium</a>
            </p>
          </anchor>
        </anchor>
      </anchor>
    </article>
  </body>
</html>