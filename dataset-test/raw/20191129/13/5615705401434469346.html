<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205037-ukrayina-otrimala-vid-polshchi-dodatkovi-5000-dozvoliv-na-vantazhni-avtoperevezennya"/>
    <meta property="og:site_name" content="Mind UA"/>
    <meta property="article:published_time" content="2019-11-29T13:42:00+00:00"/>
    <meta property="og:title" content="Україна отримала від Польщі додаткові 5000 дозволів на вантажні автоперевезення"/>
    <meta property="og:description" content="Ліміт вантажних автоперевезень на 2020 рік попередньо встановлено на рівні 160 000"/>
  </head>
  <body>
    <article>
      <h1>Україна отримала від Польщі додаткові 5000 дозволів на вантажні автоперевезення</h1>
      <h2>Ліміт вантажних автоперевезень на 2020 рік попередньо встановлено на рівні 160 000</h2>
      <address>
        <time datetime="2019-11-29T13:42:00+00:00">29 Nov 2019, 13:42</time>
      </address>
      <p>Польща надала додаткові 5000 дозволів на здійснення міжнародних вантажних автоперевезень для українських перевізників. Про це <a href="https://mtu.gov.ua/news/31350.html">повідомляє</a> пресслужба Міністерства інфраструктури.</p>
      <p>Міністр інфраструктури Владислав Криклій зустрівся із міністром інфраструктури Республіки Польща Анджеєм Адамчиком 28 листопада 2019 року у місті Львів. Головним питанням зустрічі стало питання визначення квоти дозволів на здійснення міжнародних вантажних автомобільних перевезень з Республікою Польща для українських перевізників.</p>
      <p>За результатом  зустрічі 28 листопада  українські перевізники додатково отримають 5000 польських дозволів. </p>
      <p>25 листопада 2019 року в Києві відбулося засідання Робочої групи ad-hoc з обміну досвідом розподілу дозволів. За результатами зустрічі підготовлено розподіл 10 000 дозволів з попереднього обміну дозволами на 2020 рік, які дійсні для оформлення в 2019 році відповідно до прозорого механізму.</p>
      <p>У листопаді Мінінфраструктури домовилося, що в 2019 році Польща надасть додатково 5000 дозволів на здійснення міжнародних вантажних автоперевезень, ліміт на 2020 рік попередньо встановлено на рівні 160 000.</p>
      <p>Нагадаємо: Україна надала Республіці  Молдова <a href="https://mind.ua/news/20204567-ukrayina-nadala-moldovi-dodatkovih-3000-dozvoliv-na-avtoperevezennya">3000 дозволів</a> на двосторонні транспортні або вантажні перевезення своєю територією на 2019 рік. </p>
      <related>
        <h4>Також читайте</h4>
        <a href="https://mind.ua/news/20205013-ukrayina-uspishno-viprobuvala-svoyu-krilatu-raketu-neptun-video"/>
        <a href="https://mind.ua/news/20205011-pavlo-durov-mozhe-vidkriti-ofis-telegram-v-ukrayini"/>
        <a href="https://mind.ua/news/20205005-ssha-skorotit-svij-finansovij-vnesok-u-nato-shchob-perenapraviti-ci-koshti-na-ukrayinu"/>
      </related>
    </article>
  </body>
</html>