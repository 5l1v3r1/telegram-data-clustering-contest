<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ma.hu/kulfold/337798/Lovoldozes_Londonban__lezartak_a_London_Bridgeet"/>
    <meta property="og:site_name" content="www.ma.hu"/>
    <meta property="article:published_time" content="2019-11-29T13:42:00+00:00"/>
    <meta property="og:title" content="Lövöldözés Londonban - lezárták a London Bridge-et"/>
    <meta property="og:description" content="Egy embert lelőttek a rendőrök, miután késelés miatt riasztották őket a London Bridge-hez, többen megsérülhettek, erősítette meg a londoni rendőrség a Twitterén. Korábban több szemtanú, köztük a BBC tudósítója is arról számolt be, hogy lövéseket hallott az egyik legismertebb londoni hídnál, amit lezárt a rendőrség. Az esetet elővigyázatosságból terrorcselekményként kezelik. A londoni rendőrség korábban arról is írt, hogy egy embert őrizetbe vettek."/>
  </head>
  <body>
    <article>
      <h1>Lövöldözés Londonban - lezárták a London Bridge-et</h1>
      <h2>Késes támadás történt, a tettest valószínűleg lelőtték.</h2>
      <address><time datetime="2019-11-29T13:42:00+00:00">29 Nov 2019, 13:42</time> by <a rel="author" href="http://www.ma.hu/tart/index" target="_blank">ma.hu</a></address>
      <p>Egy embert lelőttek a rendőrök, miután késelés miatt riasztották őket a London Bridge-hez, többen megsérülhettek, erősítette meg a londoni rendőrség a Twitterén. Korábban több szemtanú, köztük a BBC tudósítója is arról számolt be, hogy lövéseket hallott az egyik legismertebb londoni hídnál, amit lezárt a rendőrség. Az esetet elővigyázatosságból terrorcselekményként kezelik. A londoni rendőrség korábban arról is írt, hogy egy embert őrizetbe vettek.</p>
      <p>A Sky New szerint egy férfi késsel támadhatott emberekre, őt lőtték le a rendőrök. Egy további halálos áldozat is lehet. A Press Association nem hivatalos forrásból öt sérültről tud. A mentők a helyszínen vannak. A hídra rálátó egyik szemtanú szerint a rendőrök egy félig keresztbe fordult teherautót is átvizsgálnak. Azt nem tudni, hogy ennek bármi szerepe volt-e az eseményekben.</p>
      <p>Az Indexnek egy szemtanú azt mondta, jelentős a rendőri készültség a környéken. Helikoptert is látott. Rendőrök terelték el az embereket a másik irányba, a dolgozók nem hagyhatták el a közeli épületeket. John McManus BBC-s újságíró korábban még azt mondta, hogy úgy tűnt, hogy egy csapat ember összeverekedett a hídon, és aztán a rendőrök lövéseket adtak le.</p>
      <figure>
        <iframe data-src="https://twitter.com/FrumNewsReport/status/1200422818271379462?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A londoni rendőrség Twitterén azt írták péntek délután fél 4-kor, hogy "egy incidens történt a London Bridge-nél", és kérték az embereket, hogy ha valaki a helyszín közelében van, akkor a rendőrök iránymutatásait kövesse. Boris Johnson brit miniszterelnök a Downing Street Twitterén jelezte, hogy nyomon követi az eseményeket, és megköszönte a rendőröknek és a mentőknek a gyors fellépésüket.</p>
    </article>
  </body>
</html>