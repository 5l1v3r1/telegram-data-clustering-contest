<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/kaunas/nusikaltimai-ir-nelaimes/po-kratos-kauno-rajone-problemos-rukalus-sandeliavusiam-vyrui-941865"/>
    <meta property="og:site_name" content="Kauno diena"/>
    <meta property="article:published_time" content="2019-11-29T13:02:00+00:00"/>
    <meta property="og:title" content="Po kratos Kauno rajone – problemos rūkalus sandėliavusiam vyrui"/>
    <meta property="og:description" content="Akcizinių prekių prekių gabenimo bylą tiriantys Pagėgių pasieniečiai Kauno rajone atliko kratą. Areštinėje atsidūrė rūkalus ir svaigalus sandėliavęs vietinis gyventojas."/>
  </head>
  <body>
    <article>
      <h1>Po kratos Kauno rajone – problemos rūkalus sandėliavusiam vyrui</h1>
      <address><time datetime="2019-11-29T13:02:00+00:00">29 Nov 2019, 13:02</time> by <a rel="author">Kauno.diena.lt inf.</a></address>
      <slideshow>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/kd_2_0.jpg?itok=g_JTqylL"/>
          <figcaption>Po kratos Kauno rajone – problemos rūkalus sandėliavusiam vyrui – VSAT nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/1129-pagegiai2-49762.jpg?itok=blJuJemM"/>
          <figcaption>Po kratos Kauno rajone – problemos rūkalus sandėliavusiam vyrui – VSAT nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/1129-pagegiai1-49761.jpg?itok=mEQOmVhj"/>
          <figcaption>Po kratos Kauno rajone – problemos rūkalus sandėliavusiam vyrui – VSAT nuotr.</figcaption>
        </figure>
      </slideshow>
      <p>
        <b>Akcizinių prekių prekių gabenimo bylą tiriantys Pagėgių pasieniečiai Kauno rajone atliko kratą. Areštinėje atsidūrė rūkalus ir svaigalus sandėliavęs vietinis gyventojas.</b>
      </p>
      <p>Ketvirtadienį Valstybės sienos apsaugos tarnybos (VSAT) pareigūnai Kauno rajone atliko sankcionuotą kratą. Ji vykdyta tęsiant šio mėnesio pradžioje pradėtą ikiteisminį tyrimą dėl neteisėto akcizais apmokestinamų prekių gabenimo.</p>
      <p>Kratos metu vienoje Kauno rajono Papiškių kaime esančioje sodyboje pasieniečiai aptiko 3980 pakelių įvairių rūšių cigarečių su baltarusiškomis banderolėmis ir 23,5 l skaidraus skysčio, turinčio specifinį alkoholio kvapą.</p>
      <p>Pasieniečiai sulaikė ir į areštinę uždarė šios sodybos šeimininką, 53-ejų Kauno rajono gyventoją.</p>
      <p>Baltarusiškos cigaretės ir skaidrus skystis saugomi Pagėgių pasienio rinktinėje.</p>
    </article>
  </body>
</html>