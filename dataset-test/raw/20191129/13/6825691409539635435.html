<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/sportas/krepsinis/smugis-zalgiriui-m-grigonis-nerungtyniaus-bent-du-menesius-941869"/>
    <meta property="og:site_name" content="Kauno diena"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="Smūgis „Žalgiriui“: M. Grigonis nerungtyniaus bent du mėnesius"/>
    <meta property="og:description" content="Kauno „Žalgirio“ komanda ilgam prarado vedlį Marių Grigonį, skelbia „LRT.lt“ žurnalistas Rokas Skurdauskas. Pėdos skausmų kamuojamas 25-erių lietuvis gali nerungtyniauti apie 2-3 mėnesius, neatmetamas ir operacijos variantas."/>
  </head>
  <body>
    <article>
      <h1>Smūgis „Žalgiriui“: M. Grigonis nerungtyniaus bent du mėnesius</h1>
      <address><time datetime="2019-11-29T13:00:00+00:00">29 Nov 2019, 13:00</time> by <a rel="author">basketnews.lt inf.</a></address>
      <p>
        <b>Kauno „Žalgirio“ komanda ilgam prarado vedlį Marių Grigonį, skelbia „LRT.lt“ žurnalistas Rokas Skurdauskas. Pėdos skausmų kamuojamas 25-erių lietuvis gali nerungtyniauti apie 2-3 mėnesius, neatmetamas ir operacijos variantas.</b>
      </p>
      <p>M. Grigonis bus siunčiamas į Ispaniją atlikti papildomų tyrimų. Krepšininkas paskutiniu metu nesitreniravo su komanda ir žaidė tik Eurolygos rungtynėse, tačiau šią savaitę net nevyko į Berlyną, kur žalgiriečiai 62:69 nusileido vietos ALBA.</p>
      <p>Kaunietis susižeidė dar lapkričio 1-osios mače su Stambulo „Fenerbahče“, kai dvikovą užbaigė nuskausminamųjų pagalba ir pataikydamas lemiamą metimą tapo rungtynių herojumi.</p>
      <p>M. Grigonis šį sezoną Eurolygoje vidutiniškai fiksuoja 11,5 taško, 2,6 atkovoto kamuolio ir 2 rezultatyvių perdavimų vidurkius per 25 žaidimo minutes.</p>
      <p>LKL pirmenybėse gynėjo rodikliai siekia 6,9 taško, 1,9 atkovoto kamuolio ir 1,7 rezultatyvaus perdavimo.</p>
    </article>
  </body>
</html>