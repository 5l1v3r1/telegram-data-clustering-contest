<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216239/Jeugdige-straatrovers-uit-Haren-veroordeeld-tot-cel-en-werkstraffen"/>
    <meta property="og:site_name" content="RTV Noord"/>
    <meta property="article:published_time" content="2019-11-29T13:33:47+00:00"/>
    <meta property="og:title" content="Jeugdige straatrovers uit Haren veroordeeld tot cel- en werkstraffen"/>
    <meta property="og:description" content="Een 17-jarige jongen uit Haren is voor een straatroof in zijn woonplaats veroordeeld tot een werkstraf van 120 uur. Daarnaast kreeg de jongen een half jaar voorwaardelijke jeugddetentie opgelegd."/>
  </head>
  <body>
    <article>
      <h1>Jeugdige straatrovers uit Haren veroordeeld tot cel- en werkstraffen</h1>
      <address>
        <time datetime="2019-11-29T13:33:47+00:00">29 Nov 2019, 13:33</time>
      </address>
      <p>De jongen pleegde de straatroof op 27 april dit jaar.</p>
      <h3>Openlijk geweld</h3>
      <p>Een 16-jarige plaatsgenoot kreeg voor openlijke geweldpleging en het ontduiken van leerplichtwet een voorwaardelijke werkstraf van 30 uur opgelegd. Hij moet zich laten begeleiden en meewerken aan wat de jeugdreclassering hem opdraagt.</p>
      <p>Het Openbaar Ministerie (OM) verdenkt de jongste van nog eens twee straatroven. De rechter sprak hem hiervan vrij wegens gebrek aan bewijs.</p>
      <p>Tegen beiden eiste het OM twee weken geleden werkstraffen tot 160 uur (helft voorwaardelijk) en twee maanden voorwaardelijke jeugddetentie. </p>
      <h3>Groep op roverspad</h3>
      <p>De jongens hoorden bij een groep van zes jongeren die in april in Haren in wisselende samenstelling op roverspad ging. Mensen werden onder meer van de fiets getrokken en mishandeld. De jongens maakten daarbij pasjes, telefoons en geld buit.</p>
      <p>De zaak van deze twee werd achter gesloten deuren behandeld, omdat beiden nog minderjarig zijn.</p>
      <h3>Psychiatrisch onderzoek</h3>
      <p>Twee andere jongens van 16 en 17 jaar stonden een maand geleden terecht. In hun zaak besliste de rechter dat er meer psychiatrisch onderzoek moet komen en deed toen daarom nog geen uitspraak. </p>
      <related>
        <h4>Lees ook:</h4>
        <a href="https://www.rtvnoord.nl/nieuws/215846/Straatrovers-uit-Haren-horen-werkstraffen-en-jeugddetentie-eisen"/>
        <a href="https://www.rtvnoord.nl/nieuws/215190/Rechter-wil-psychiatrisch-onderzoek-jeugdige-straatrovers-in-Haren"/>
      </related>
    </article>
  </body>
</html>