<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191129_Egy_haldoklo_Star_Warsrajongo_mindenki_masnal_hamarabb_megnezheti_az_uj_filmet"/>
    <meta property="og:site_name" content="HVG.hu"/>
    <meta property="article:published_time" content="2019-11-29T13:06:00+00:00"/>
    <meta property="og:title" content="Egy haldokló Star Wars-rajongó mindenki másnál hamarabb megnézheti az új filmet"/>
    <meta property="og:description" content="A Disney nagyvonalúan teljesítette a beteg rajongót ápoló hospice kérését."/>
  </head>
  <body>
    <article>
      <h1>Egy haldokló Star Wars-rajongó mindenki másnál hamarabb megnézheti az új filmet</h1>
      <address><time datetime="2019-11-29T13:06:00+00:00">29 Nov 2019, 13:06</time> by <a rel="author">hvg.hu</a></address>
      <p>
        <b>A Disney nagyvonalúan teljesítette a beteg rajongót ápoló hospice kérését.</b>
      </p>
      <p>Az angliai Hampshire-ben lévő hospice egyik haldokló betege a bemutató előtt megnézheti a következő Star Wars-filmet. A <i>Star Wars: Skywalker kora </i>december 19-én kerül mozikba, ez lesz a lezárása a Skywalker-sztorinak. Az angliai hospice Star Wars-rajongójának viszont nincs ennyi ideje. Az intézmény ezért a Twitteren tette közzé a kérést a beteg nevében.</p>
      <figure>
        <iframe data-src="https://twitter.com/RowansHospice/status/1199252389007708160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A közösségi oldalon rengeteg támogatást kaptak, még a Luke Skaywalkert alakító Mark Hamill is sok sikert kívánt a hospice-nak.</p>
      <p>A Disney igazgatója hálaadás napján, csütörtökön jelezte a Twitteren, hogy teljesítik a beteg kívánságát, így előzetesen megnézheti a filmet. A hospice munkatársai szóhoz sem jutottak.</p>
      <figure>
        <iframe src="https://www.youtube.com/embed/1qphC39PJf4" width="640" height="360" data-service="Youtube" scrolling="no"/>
      </figure>
      <related>
        <a href="https://hvg.hu/kultura/20191125_Kijott_egy_uj_elozetes_az_uj_Star_Warshoz"/>
        <a href="https://hvg.hu/kultura/20191127_Igy_hangzik_rapben_osszefoglalva_az_elso_nyolc_Star_Warsresz__es_maga_Rey_adja_elo"/>
      </related>
    </article>
  </body>
</html>