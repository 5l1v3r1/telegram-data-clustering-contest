<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/stiri/life/un-portret-al-lui-mozart-la-13-ani-vandut-pentru-4-milioane-de-euro-19184819"/>
    <meta property="og:site_name" content="Profit.ro"/>
    <meta property="article:published_time" content="2019-11-29T13:23:00+00:00"/>
    <meta property="og:title" content="Un portret al lui Mozart la 13 ani, vândut pentru 4 milioane de euro"/>
    <meta property="og:description" content="Un tablou care îl înfățișează pe compozitorul Wolfgang Amadeus Mozart la vârsta de 13 ani a fost vândut, la o licitație Christie's din Paris, pentru 4 milioane de euro, potrivit BBC."/>
  </head>
  <body>
    <article>
      <h1>Un portret al lui Mozart la 13 ani, vândut pentru 4 milioane de euro</h1>
      <address><time datetime="2019-11-29T13:23:00+00:00">29 Nov 2019, 13:23</time> by <a rel="author">Profit.ro</a></address>
      <p>
        <b>Un tablou care îl înfățișează pe compozitorul Wolfgang Amadeus Mozart la vârsta de 13 ani a fost vândut, la o licitație Christie's din Paris, pentru 4 milioane de euro, potrivit BBC.</b>
      </p>
      <p>Mozart este imortalizat în Italia, în ianuarie 1770, cântând la clavecin. Muzicianul se afla într-un turneu la acel moment, scrie <a href="http://News.ro/">News.ro</a>.</p>
      <p>Christie's a precizat că Mozart și tatăl lui stătea la Verona cu Pietro Lugiati, un oficial al Republicii Veneția. Admirator al lui Mozart, el a fost cel care a comandat portretul.</p>
      <p>„Cel mai probabil, a fost pictat de maestrul veronez Giambettino Cignaroli, care era vărul lui Lugiati”, a declarat Astrid Centner, șefa departamentului Vechi Maeștri al casei de licitații din Paris.</p>
      <p>Doar cinci portrete i-au fost făcute lui Mozart în timpul vieții lui.</p>
      <p>Portretul i-a intrigat pe specialiști mai ales pentru că în fața subiectului se află o întreagă compoziție, care există doar în tablou, nu și în realitate. La momentul turneului în Italia, el era deja considerat „copil minune”.</p>
      <p>Lucrarea muzicală este marcată „molto allegre” și unii muzicologi spun că ar fi fost compusă de Mozart, iar alții spun că stilul este al compozitorului venețian Baldassare Galuppi.</p>
      <p>Portretul a ajuns la Christie's din colecția lui Alfred Cortot, pianist și dirijor franco-elvețian.</p>
    </article>
  </body>
</html>