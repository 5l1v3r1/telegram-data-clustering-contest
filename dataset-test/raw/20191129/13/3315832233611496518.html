<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/bb5e792248c3696f/un-nou-vicepresedinte-al-parlamentului-cine-il-va-inlocui-pe-ceban-in-prezidiul-legislativului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-29T13:37:37+00:00"/>
    <meta property="og:title" content="Un nou vicepreședinte al Parlamentului: Cine îl va înlocui pe Ceban în prezidiul legislativului"/>
    <meta property="og:description" content="Deputatul PSRM Vlad Bătrâncea este noul vicepreședinte al Parlamentului. Decizia a fost luată astăzi la ședința plenară, la propunerea speakerului Zinaida Greceanâi."/>
  </head>
  <body>
    <article>
      <h1>Un nou vicepreședinte al Parlamentului: Cine îl va înlocui pe Ceban în prezidiul legislativului</h1>
      <address><time datetime="2019-11-29T13:37:37+00:00">29 Nov 2019, 13:37</time> by <a rel="author">Jurnal.md</a></address>
      <p>
        <b>Deputatul PSRM Vlad Bătrâncea este noul vicepreședinte al Parlamentului. Decizia a fost luată astăzi la ședința plenară, la propunerea speakerului Zinaida Greceanâi.</b>
      </p>
      <p>Greceanâi a precizat că a înaintat candidatura lui Vlad Bătrâncea după consultarea fracțiunii PSRM, întrucât acest fotoliu îi revine formațiunii.</p>
      <p>„Constituția prevede că trebuie consultate toate fracțiunile. Fracțiunea PAS nu a fost consultată. Nu știu dacă colegii din PD au fost consultați”, a intervenit deputatul PAS, Sergiu Litvinenco.</p>
      <p>„Mulțumesc, noi deja am votat, eu am consultat fracțiunea PSRM”, a spus Greceanâi.</p>
      <p>Vlad Bătrâncea îl va înlocui în prezidiul Parlamentului pe Ion Ceban care a fost ales primar al capitalei.</p>
      <p>Bătrâncea a intrat în atenția opinie publice mai ales după ce, în decembrie 2015, în aplauzele colegilor săi de fracțiune, a rupt harta României Mari, la ședința Parlamentului.</p>
      <p>Socialistul și-a manifestat astfel protestul față de un ordin al Ministerului Educației prin care respectiva hartă urma să fie distribuită, prin donație din partea unei asociații pentru a fi utilizată la lecțiile de istorie.</p>
    </article>
  </body>
</html>