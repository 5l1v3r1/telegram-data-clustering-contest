<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-vidni-na-14-rokiv-zasudyly-liderku-organizatsiyi-yaka-zaklykala-putina-vvesty-vijska/"/>
    <meta property="og:site_name" content="VARTA1"/>
    <meta property="article:published_time" content="2019-11-29T13:57:54+00:00"/>
    <meta property="og:title" content="У Відні на 14 років засудили лідерку організації, яка закликала Путіна ввести війська"/>
    <meta property="og:description" content="У Відні на 14 років засудили лідерку організації, яка закликала Путіна ввести війська"/>
  </head>
  <body>
    <article>
      <h1>У Відні на 14 років засудили лідерку організації, яка закликала Путіна ввести війська</h1>
      <address>
        <time datetime="2019-11-29T13:57:54+00:00">29 Nov 2019, 13:57</time>
      </address>
      <p>Post Views: 4 731<br/>Суд в Австрії засудив до 14 років позбавлення волі 42-річну громадянку Моніку Унгер, яка створила радикальну організацію під назвою “Staatenbund”. Вона намагалася «наказати» австрійській армії повалити чинну владу, а також просила військової допомоги у президента РФ Володимира Путіна. Про це пише <a href="https://hromadske.ua/posts/v-avstriyi-do-14-rokiv-vyaznici-zasudili-zhinku-yaka-zaklikala-rosiyu-vvesti-vijska?fbclid=iwar3jn-86nhcepeqn-hhwki-h6-bk0szpfel12gbkf1eitdglnbewcvu5fhk">“Громадське”</a>.</p>
      <p>Під час оголошення вироку суд у південному місті Грац зазначив, що суворе покарання виправдане чітким сигналом — «антидержавна діяльність нетерпима».</p>
      <p>Унгер постала перед судом разом з 13 іншими членами руху, які були заарештовані у квітні 2017 року за участі понад 450 поліцейських.</p>
      <p>Другого заступника Унгер, 71-річного екс-співробітника поліції, також визнали винним у держзраді і засудили до 10 років в’язниці.</p>
      <p>12 інших членів були визнані винними у «створенні антидержавної організації» і ув’язнені на термін до 3 років.</p>
      <p>Організація “Staatenbund” була утворена у 2015 році і видала окремим членам «дипломатичні паспорти», а також власні номерні знаки. Організація заборонила членам платити податки уряду Австрії і зібрала майже 40 тисяч євро у якості зборів у свій власний «реєстр землі».</p>
      <p>Унгер зізналася, що намагалася організувати «затримання» і «суд» над чинними посадовцями, суддями і банківськими службовцями, щоб замінити їх своєю власною адміністрацією. На думку Унгер, вона була «жертвою репресивної системи».</p>
      <figure>
        <iframe src="https://www.youtube.com/embed/9XcpRfI8EkU" width="640" height="360" data-service="Youtube" scrolling="no"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>