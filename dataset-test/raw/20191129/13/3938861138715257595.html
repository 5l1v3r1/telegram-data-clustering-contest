<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_byej-zhidov-mozhe-stati-normoyu-smaglyuk-pro-priglushennya-svobodi-slova/940600"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T13:21:00+00:00"/>
    <meta property="og:title" content="&quot;Бєй жидов&quot; може стати нормою&quot; — Смаглюк про &quot;приглушення свободи слова&quot;"/>
    <meta property="og:description" content="Народна депутатка від &quot;Слуги народу&quot;, екс-журналістка Ольга Василевська-Смаглюк заявила, що її слова про &quot;приглушення свободи слова&quot; в Україні вирвали з контексту. Вона хотіли засудити погрози президенту й закликати людей до самоцензури. Про це вона повідомила у Facebook. &quot;Я засуджую ..."/>
  </head>
  <body>
    <article>
      <h1>"Бєй жидов" може стати нормою" — Смаглюк про "приглушення свободи слова"</h1>
      <address><time datetime="2019-11-29T13:21:00+00:00">29 Nov 2019, 13:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940600_w_300.jpg?v=0"/>
        <figcaption>"Між свободою слова і погрозами розправи на адресу президента є велика різниця", — депутатка. ФОТО: Facebook-сторінка Ольги Василевської-Смаглюк</figcaption>
      </figure>
      <p>Народна депутатка від "Слуги народу", екс-журналістка <b>Ольга Василевська-Смаглюк</b> заявила, що її слова про "приглушення свободи слова" в Україні вирвали з контексту. Вона хотіли засудити погрози президенту й закликати людей до самоцензури.</p>
      <p>Про це вона <a href="https://www.facebook.com/832029077/posts/10157984476609078?sfns=mo">повідомила</a> у Facebook.</p>
      <p>"Я засуджую висловлювання, які до цього закликають і звертаю увагу на доцільність самоцензури в людей, у яких є схильність думок про убивства та знищення. Звідси і остання фраза про обмеження саме такої свободи слова. І ще раз підкреслю: між свободою слова і погрозами розправи на адресу президента є велика різниця. Саме цю думку я хотіла донести глядачам".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_berezhit-brovi-irino-deputatka-prokomentuvala-svoyu-zayavu-stosovno-obmezhennya-svobodi-slova/940556"/>
      </related>
      <p>Якщо називати слова <b>Софії Федини</b> з "Європейської солідарності" та волонтерки <b>Марусі Звіробій</b> на адресу Володимира Зеленського образою честі та гідності, як це назвав інший депутат від ЄС <b>Ахтем Чийгоз</b> у спільному ефірі, то:</p>
      <p>"Скоро для нас може стати нормою "бєй жидов", або заклики до переслідування секс-меншин тощо. Тоді і газ і печі і вбивства стануть повторенням помилок, які передували трагедіям Голокосту. А я боюсь цього на генному рівні".</p>
      <blockquote>28 листопада Ольга Василевська-Смаглюк в ефірі каналу "Настоящее время" закликала <a href="https://gazeta.ua/articles/politics/_deputatka-vid-slugi-narodu-zaklikala-obmezhiti-svobodu-slova-v-ukrayini/940501">обмежити свободу слова</a> з поваги до інституту президентства.<br/>26 жовтня на відео у Facebook нардепка Софія Федина говорила з волонтеркою Марусею Звіробій та заявила: "Товаріщ президент, таке враження, думає, що він безсмертний. Там ненароком може вибухнути граната. А знаєш, там обстріли бувають випадкові". Така репліка пролунала у контексті поїздки Володимира Зеленського у зону розведення сил – Золоте на Луганщині.<br/>26 листопада Державне бюро розслідувань направило до Генеральної прокуратури України проєкт підозри народній депутатці від "Європейської солідарності" Софії Федині та волонтерці Марусі Звіробій.<br/>28 листопада співробітники ДБР прийшли з обшуком до помешкання волонтерки Маруся Звіробій.</blockquote>
    </article>
  </body>
</html>