<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/culture/406637/"/>
    <meta property="og:site_name" content="Ukr.Media"/>
    <meta property="article:published_time" content="2019-11-29T13:49:00+00:00"/>
    <meta property="og:title" content="Новий кліп Тіни Кароль на пісню «Іди на життя»"/>
    <meta property="og:description" content="Ще один хіт української поп-діви."/>
  </head>
  <body>
    <article>
      <h1>Новий кліп Тіни Кароль на пісню «Іди на життя»</h1>
      <address>
        <time datetime="2019-11-29T13:49:00+00:00">29 Nov 2019, 13:49</time>
      </address>
      <p>Ще один хіт української поп-діви.</p>
      <figure>
        <img src="https://ukr.media/static/ba/aimg/4/0/6/406637_1.jpg"/>
      </figure>
      <p>Нова відеоробота співачки пронизана символізмами, які чітко перегукуються зі змістом пісні. У кліпі Тіна Кароль хоче почути свій "внутрішній голос, прислухатися до своєї внутрішньої дитини". Такі абстрактні речі показані в кліпі навмисно детально, щоб підкреслити реальність утілення сенсу пісні-маніфесту «Іди на життя», інформує <a href="https://ukr.media/">Ukr.Media</a>.</p>
      <p>"Усередині кожного з нас є маленька дитина, голос якої потрібно та важливо чути протягом усього життя. Хто ж пророкує нам долю? Ніхто, доля всередині нас! Ми самі собі компас і карта, потрібно тільки правильно та щиро робити свій вибір у житті! Хай моя пісня допоможе зазирнути у свою душу і почути голос своєї внутрішньої дитини. Довіртеся їй, вона підкаже правильний шлях. Ідіть по життю сміливо",- говорить про свою нову роботу Тіна Кароль.</p>
      <p>Кліп, режисером якого виступила Поллі Пірс, знімався в Лос-Анджелесі. Виконавчим продюсером кліпу виступила Анна Пагава.</p>
      <p>«Іди на життя» — це сповнений життя маніфест Тіни Кароль. Нову пісню співачка називає доленосною, покликаною вселити віру та надію в серця її шанувальників. Тіні Кароль завжди вдаються сильні, характерні пісні, які стають справжніми саундтреками до долі мільйонів людей.</p>
      <p>Дивіться новий кліп української поп-діви:</p>
      <figure>
        <iframe src="https://www.youtube.com/embed/WenWU4iDOp8" width="640" height="360" data-service="Youtube" scrolling="no"/>
      </figure>
      <p><a href="https://ukr.media/tina-carol/">Тіна Кароль</a> <a href="https://ukr.media/nova-pisnya/">Нова пісня</a> <a href="https://ukr.media/vidatna-spivaca/">Видатна співачка</a> <a href="https://ukr.media/novii-hit/">Новий хіт</a> <a href="https://ukr.media/novii-videoclip/">Новий відеокліп</a></p>
    </article>
  </body>
</html>