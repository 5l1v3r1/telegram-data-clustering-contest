<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/internautii-au-venit-de-hac-unui-taximetrist-dupa-ce-a-fost-vazut-beat-crita-la-munca_3060440.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T13:37:57+00:00"/>
    <meta property="og:title" content="INTERNAUȚII au venit de hac unui TAXIMETRIST după ce a fost văzut beat criță la muncă"/>
    <meta property="og:description" content="Un tximetrist beat criță a fost reținut în timpul orelor de muncă, datorită implicării membrilor unui grup de pe o rețea de socializare.Astăzi, în jurul orei 10.00, inspectorii de patrulare au fost sesizați de către administratorul grupului de pe facebook"/>
  </head>
  <body>
    <article>
      <h1>INTERNAUȚII au venit de hac unui TAXIMETRIST după ce a fost văzut beat criță la muncă</h1>
      <address><time datetime="2019-11-29T13:37:57+00:00">29 Nov 2019, 13:37</time> by <a rel="author">PUBLIKA.MD</a></address>
      <p>
        <b>Un tximetrist beat criță a fost reținut în timpul orelor de muncă, datorită implicării membrilor unui grup de pe o rețea de socializare.</b>
      </p>
      <p>Astăzi, în jurul orei 10.00, inspectorii de patrulare au fost sesizați de către administratorul grupului de pe facebook ”Город без маршруток! Водители помогают пешеходам” precum că un utilizator al grupului a observat un taximetrist în stare de ebrietate pe o stradă din sectorul Ciocana al Capitalei.</p>
      <p>Astfel, inspectorii au reacționat imediat, iar informația a fost transmisă prin toate stațiile radio către echipajele care patrulau orașul. La scurt timp, mașina de marcă Toyota Prius a fost depistată la intersecția străzilor Vadul lui Vodă și Uzinelor. La somarea legală a agentului de patrulare de a stopa automobilul, șoferul care circula haotic, intenționat a apăsat pe accelerator, pentru a scăpa de poliție.</p>
      <p>Urmărit timp de câteva minute, într-un final acesta a stopat mașina. La volan se afla un bărbat în vârstă de 37 de ani, vizibil în stare de ebrietate. Refuzând testarea alcoolscopică efectuată de inspectori, individul a fost escortat la Dispensarul Republican de Narcologie și supus testului alcoolscopic. Aparatul Drager a confirmat prezența alcoolului în aerul expirat, arătând 1,28 mg/l.</p>
      <p>Pe numele acestuia a fost pornit un proces penal, iar automobilul a fost dus la parcarea specială. </p>
    </article>
  </body>
</html>