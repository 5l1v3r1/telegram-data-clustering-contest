<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-fost-politist-de-frontiera-si-alti-trei-indivizi-invinuiti-in-de-contrabanda-de-circa-3-milioane-de-lei-_3060443.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T13:45:06+00:00"/>
    <meta property="og:title" content="Un fost polițist de frontieră și alţi trei indivizi, învinuiți în de contrabandă de circa 3 milioane de lei"/>
    <meta property="og:description" content="Procuratura anunță trimiterea în judecată a patru persoane, printre care un polițist de frontieră, învinuiți de contrabandă cu  mărfuri de larg consum prin postul vamal Leușeni – Albița, în valoare de circa 3 milioane lei. Oamenii legii au obținut probe c"/>
  </head>
  <body>
    <article>
      <h1>Un fost polițist de frontieră și alţi trei indivizi, învinuiți în de contrabandă de circa 3 milioane de lei</h1>
      <address><time datetime="2019-11-29T13:45:06+00:00">29 Nov 2019, 13:45</time> by <a rel="author">PUBLIKA.MD</a></address>
      <p>
        <b>Procuratura anunță trimiterea în judecată a patru persoane, printre care un polițist de frontieră, învinuiți de contrabandă cu  mărfuri de larg consum prin postul vamal Leușeni – Albița, în valoare de circa 3 milioane lei.</b>
      </p>
      <p>Oamenii legii au obținut probe concludente privind activitatea grupului criminal organizat, care în perioada anului 2018, până în luna august a anului 2019, au introdus în țară prin postul vamal Leușeni – fără să declare autorității vamale – articole vestimentare de la piața „Dragonul Roșu”, București, România. Valoarea acestora se estimează a fi de până la 3 milioane de lei.</p>
      <p>
        <b>Însă, acțiunile grupului criminal au fost curmate în noaptea de 28 spre 29 august 2019 în momentul reținerii în flagrant delict a infractorilor, care prin complicitate cu un angajat al poliției de frontieră au trecut prin postul vamal Leușeni un lot de mărfuri cu valoarea de peste 1.000.000 lei.</b>
      </p>
      <p>După reținerea acestora, la solicitarea procurorilor, le-a fost aplicată interdicția de părăsire a țării, iar acum dosarul acestora a fost trimis în judecată.</p>
      <p>
        <b>Cei învinuiți de comiterea faptei incriminate sunt bărbați cu vârsta cuprinsă între 30 și 35 de ani. Trei din aceștia sunt din Chișinău, iar unul – din Leușeni, iar alte persoane inițial reținute au fost scoase de sub urmărire penală, așa cum nu li se constatase vinovăția. </b>
      </p>
      <p>Dacă, în baza probelor procurorilor, vinovăția le va fi demonstrată în instanța de judecată, aceștia riscă o pedeapsă sub formă de închisoare de la 3 la 10 ani, inclusiv cu confiscarea mărfurilor introduse prin contrabandă. </p>
    </article>
  </body>
</html>