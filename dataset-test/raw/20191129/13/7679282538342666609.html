<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ranveer-singh-deepika-padukone-souten-arjun-kapoor-discloses-about-their-relationship-2874350.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-29T13:04:02+00:00"/>
    <meta property="og:title" content="रणवीर सिंह और दीपिका पादुकोण के रिलेशनशिप में ‘सौतन’ का अर्जुन कपूर ने खोला राज!"/>
    <meta property="og:description" content="अर्जुन कपूर से हाल ही में एक इंटरव्यू के दौरान एक सवाल किया गया जो था कि क्या आपने पीरियड फिल्म (पुराने जमाने के राजा-महाराजाओं की कहानी पर आधारित फिल्में) करने के लिए अपने दोस्त रणवीर सिंह से सलाह..."/>
  </head>
  <body>
    <article>
      <h1>रणवीर सिंह और दीपिका पादुकोण के रिलेशनशिप में ‘सौतन’ का अर्जुन कपूर ने खोला राज!</h1>
      <address><time datetime="2019-11-29T13:04:02+00:00">29 Nov 2019, 13:04</time> by <a rel="author">लाइव हिन्दुस्तान टीम,नई दिल्ली</a></address>
      <p>अर्जुन कपूर से हाल ही में एक इंटरव्यू के दौरान एक सवाल किया गया जो था कि क्या आपने पीरियड फिल्म (पुराने जमाने के राजा-महाराजाओं की कहानी पर आधारित फिल्में) करने के लिए अपने दोस्त रणवीर सिंह से सलाह ली थी। जिसके जवाब में अर्जुन कपूर ने कहा कि रणवीर सिंह ने संजय लीला भंसाली के मुताबिक एक्टिंग की थी। आशुतोष गोवारिकर वैसी एक्टिंग नहीं चाहते थे क्योंकि दोनों ही फिल्में अलग तरह से बनाते हैं। </p>
      <p>आपको बता दें कि अर्जुन कपूर फिल्म ‘पानीपत’ में नजर आने वाले हैं। वहीं रणवीर सिंह इससे पहले ‘बाजीराव मस्तानी’ और ‘पद्मावत’ में दो अलग-अलग किरदार निभा चुके हैं। </p>
      <p>मिड डे से बात करते हुए अर्जुन कपूर कहते हैं कि आशु सर और संजय सर दोनों ही बेहतरीन सेट और फिल्में डायरेक्ट करते हैं। दोनों का टेस्ट लेकिन अलग है। यहां मैंने फिल्म करने के लिए आशुतोष सर की बात सुनी। मैं अपनी कहानी के लिए पूरी तरह से सच्चा रहा। अगर मैं रणवीर से इस तरह की फिल्में करने की सलाह लेता तो वे उन फिल्मों का एक्सपीरियंस बताते जो उन्होंने भंसाली सर के साथ की हैं। मैं रणवीर के काम की पूरी तरह से इज्जत करता हूं। फिल्म ‘पद्मावत’ में जिस तरह उन्होंने खिलजी का किरदार निभाया वह काबिले-तारीफ था। </p>
      <p>अर्जुन कपूर ने अपनी आने वाली फिल्म ‘पानीपत’ की कहानी के बारे में भी बात की। वे कहते हैं कि मैं मराठाओं के बारे में थोड़ा बहुत ही जानता था। लेकिन सदाशिव की कहानी मुझे फिल्म करने से पता चली। फिल्म वहां से शुरू होती है जब मराठा, इंडिया पर राज कर रहे होते हैं। कोई नहीं जानता है कि मराठा असल में मुगल को कंट्रोल कर रहे थे जो उन्हें टैक्स देते थे। मुझे खुशी है कि इस कहानी के बारे में मुझे कुछ तो पता था। फिल्म करने से मुझे पता चला कि किस तरह सदाशिव राव पार्वती बाई से प्यार करने लगते हैं। उनकी पर्सनैलिटी क्या होती है।</p>
      <p>अपनी और रणवीर की दोस्ती पर बात करते हुए अर्जुन कपूर बताते हैं कि रणवीर जब उनके गाने सुनते हैं तो उन्हें लंबे-लंबे वॉइस मैसेज करते हैं और उन्हें गाल पर किस करते हैं। हमारी दोस्ती बेहद खास है। मैं दीपिका से कहता हूं कि मैं तुम्हारा ‘सौतन’ हूं। हम दोनों की दोस्ती काफी खट्टी-मिठी है। </p>
      <p>
        <b>
          <a href="https://www.livehindustan.com/entertainment/story-nusrat-jahan-photo-nusrat-jahan-photoshoot-viral-see-nusrat-jahan-latest-instagram-photos-here-2874174.html">TMC सांसद और एक्ट्रेस नुसरत जहां ने कराया फोटोशूट, कहा- कोई आपकी चमक छीन नहीं सकता</a>
        </b>
      </p>
      <p>
        <b>
          <a href="https://www.livehindustan.com/entertainment/story-sunny-leone-song-hello-ji-release-sunny-leone-dance-video-hello-ji-song-download-youtube-ragini-mms-2874017.html">Sunny Leone Song Hello Ji Release: सनी लियोनी का गाना ‘हैलो जी’ हुआ रिलीज, दिखा जबरदस्त अंदाज</a>
        </b>
      </p>
    </article>
  </body>
</html>