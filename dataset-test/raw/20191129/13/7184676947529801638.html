<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/grymchaku-proponuvaly-post-ministra-dnr-skandalni-podrobytsi/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T13:43:10+00:00"/>
    <meta property="og:title" content="Гримчаку пропонували пост “міністра ДНР”: скандальні подробиці"/>
    <meta property="og:description" content="Колишній заступник міністра з питань тимчасово окупованих територій Юрій Гримчак, якого у вересні Апеляційний суд залишив під вартою, отримав пропозицію зайняти посаду міністра в ДНР."/>
  </head>
  <body>
    <article>
      <h1>Гримчаку пропонували пост “міністра ДНР”: скандальні подробиці</h1>
      <h2>Вищий антикорупційний суд напередодні визнав законним продовження арешту Гримчака</h2>
      <address>
        <time datetime="2019-11-29T13:43:10+00:00">29 Nov 2019, 13:43</time>
      </address>
      <p>Колишній заступник міністра з питань тимчасово окупованих територій <a href="https://narodna-pravda.ua/2019/09/06/zalyshyly-pid-vartoyu-sud-vyrishyv-dolyu-zatrymanogo-ministra-grymchaka/">Юрій Гримчак, якого у вересні Апеляційний суд залишив під вартою</a>, отримав пропозицію зайняти посаду “міністра в ДНР”.</p>
      <p>Loading...</p>
      <p>Як передає НАРОДНА ПРАВДА з посиланням на <a href="https://www.rbc.ua/rus/news/grymchak-poluchil-predlozhenie-zanyat-post-1575023927.html">РБК-Україна</a>, про це йдеться в матеріалах суду.</p>
      <p>Відомо, що 21 листопада Апеляційна палата Вищого антикорупційного суду розглянула скарги на продовження арешту для колишнього заступника міністра до 11 січня 2020 року. Для виходу з СІЗО Юрій Гримчак повинен внести майже 6 млн гривень застави.</p>
      <p>Повідомляється, що детективи НАБУ наполягають на утриманні під вартою екс-міністра в зв’язку з ризиком його втечі:</p>
      <p>“У клопотанні детектива зазначений ризик також обґрунтовується серед іншого, можливістю вибути на територію РФ або тимчасово окуповану територію України, оскільки зі слів останнього, той отримав пропозицію посади міністра в ній”, – йдеться в матеріалах суду.</p>
      <p>При цьому захист вважає побоювання необґрунтованими, оскільки Юрій Гримчак перебуває під санкціями Росії, у зв’язку з цим він не може перетнути російський кордон або приїхати в “ДНР”.</p>
      <p>Нагадаємо, колишній генеральний прокурор України Юрій Луценко повідомляв, що <a href="https://narodna-pravda.ua/2019/08/15/lutsenko-rozpoviv-chomu-zatrimali-grimchaka/">Юрій Гримчак, у якого напередодні пройшли обшуки, разом зі своїм помічником вимагав гроші за вплив на чиновників Мінкультури. </a>Зокрема, заступник міністра з питань тимчасово окупованих територій і внутрішньо переміщених осіб України Юрій Гримчак та його помічники вимагали $ 1,1 млн за вплив на рішення судів і чиновників Мінкультури для прийняття власних рішень.</p>
      <p>При цьому <a href="https://narodna-pravda.ua/2019/08/18/advokat-grymchaka-rozpovila-yak-mozhna-kvalifikuvaty-jogo-zaprotorennya-do-sizo/">адвокат Гримчака Тетяна Матяш кваліфікує затримання заступника міністра як викрадення. </a>На її думку, звинувачення, висунуті заступнику міністра з питань окупованих територій Юрію Гримчаку безпідставні, а сама підозра — некоректна, неправильна і не може бути визнана судом як достатня підстава підозрювати особу.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>