<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109907-%20Uolt-Disni%20-podariha-na-umirasht-fen-na-%20Medzduzvezdni-voyni%20-chastna-predpremierna-prodzekciya"/>
    <meta property="og:site_name" content="Канал 3"/>
    <meta property="article:published_time" content="2019-11-29T13:57:00+00:00"/>
    <meta property="og:title" content="&quot;Уолт Дисни&quot; подариха на умиращ фен на &quot;Междузвездни войни&quot; частна предпремиерна прожекция"/>
    <meta property="og:description" content="Молбата на хосписа за помощ на пациента да гледа филма привлече стотици ретуити"/>
  </head>
  <body>
    <article>
      <h1>"Уолт Дисни" подариха на умиращ фен на "Междузвездни войни" частна предпремиерна прожекция</h1>
      <h2>Молбата на хосписа за помощ на пациента да гледа филма привлече стотици ретуити</h2>
      <address>
        <time datetime="2019-11-29T13:57:00+00:00">29 Nov 2019, 13:57</time>
      </address>
      <p><b>Умиращият мъж и синът му ще могат да гледат новия филм от поредицата "Междузвездни войни", преди официалната премиера на 20 декември, заяви изпълнителният директор на компанията "Уолт Дисни" Боб Игър.<br/></b> </p>
      <p>Хосписът "Роуанс" в градчето Ватерлуови, Хампшир, изпрати молба чрез Туитър с искане за предсрочно прожектиране на филма на раково болен фен на сагата. Писмото на хосписа гласи: "Това е най-отчаяният ни час. За съжаление времето не е на негова страна и пациентът ни няма да дочака премиерата на 20 декември."</p>
      <p> </p>
      <p>След като получи потвърждение, от "Роуанс" заявиха че "не могат да благодарят на "Уолт Дисни" достатъчно".</p>
      <p> </p>
      <p>Молбата на хосписа за помощ на пациента да гледа филма привлече стотици ретуити.</p>
      <p> </p>
      <p>Актьорът, изпълняващ ролята на Люк Скайуокър Марк Хамил изрази подкрепата си, като отговори на съобщението, пожелавайки на хосписа "късмет" с молбата.</p>
      <p> </p>
      <p>В отговор г-н Игер каза, че "със сигурност ще опитаме".</p>
      <p> <br/> </p>
      <p>След това той написа в Туитър: "На този Ден на благодарността ние от @Disney сме благодарни, че можем да споделим #TheRiseOfSkywalker с пациент и неговото семейство @RowansHospice. Нека силата бъде с вас и с всички нас!“ "Ние напълно оценяваме, че Дисни трябваше да премести планини, за да се случи това", споделиха от Хосписа.</p>
      <p> </p>
      <p>"Подкрепата от общността на феновете на "Междузвездни войни", беше абсолютно феноменална през последните няколко дни. Искаме също да благодарим на медиите, че отразиха историята, зачитайки анонимността на семейството", се казва в съобщението на "Роуанс". </p>
      <related>
        <h4>Още по темата</h4>
        <a href="http://kanal3.bg/news/lifestyle/lubopitno/109825-Duelat-sas-svetlinnite-mechove-ot-%20Medzduzvezdni-voyni%20-stana-oficialen-sport"/>
        <a href="http://kanal3.bg/news/lifestyle/zvezdi/100562-Kanie-Uest-gradi-priyuti-za-bezdomnici-v-stil-%20Medzduzvezdni-voyni%20"/>
      </related>
    </article>
  </body>
</html>