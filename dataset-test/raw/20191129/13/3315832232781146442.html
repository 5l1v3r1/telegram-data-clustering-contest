<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a097812781f8b8ed/chisinau-a-fost-pusa-in-functiune-prima-platforma-autorizata-pentru-prelucrarea-deseurilor-vegetale.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-29T13:39:57+00:00"/>
    <meta property="og:title" content="Chișinău: A fost pusă în funcțiune prima platformă autorizată pentru prelucrarea deșeurilor vegetale"/>
    <meta property="og:description" content="Autoritățile anunță că a fost pusă în funcțiune prima platformă autorizată pentru prelucrarea deșeurilor vegetale. Poligonul are o suprafață de 0,65 ha și este amplasat în sectorul Botanica pe teritoriul Stației de epurare a apelor reziduale."/>
  </head>
  <body>
    <article>
      <h1>Chișinău: A fost pusă în funcțiune prima platformă autorizată pentru prelucrarea deșeurilor vegetale</h1>
      <address><time datetime="2019-11-29T13:39:57+00:00">29 Nov 2019, 13:39</time> by <a rel="author">Jurnal.md</a></address>
      <p>
        <b>Autoritățile anunță că a fost pusă în funcțiune prima platformă autorizată pentru prelucrarea deșeurilor vegetale. Poligonul are o suprafață de 0,65 ha și este amplasat în sectorul Botanica pe teritoriul Stației de epurare a apelor reziduale.</b>
      </p>
      <p>Aici vor fi depozitate frunzele uscate, iarba cosită în sezonul de vegetație, precum și rumegușul obținut în rezultatul îngrijirii arborilor și arbuștilor, care ulterior vor fi prelucrate pentru obținerea unui compost organic.</p>
      <p>Procesul tehnologic de obținere a masei organice constă în amestecul deșeurilor vegetale cu nămolul deshidratat, obținut după prelucrarea apelor uzate, în câteva straturi, în raport de 4x1, astfel, după fermentare se obțin îngrășăminte organice.</p>
      <p>Platforma de deșeuri vegetale a fost creată în baza unui proiect-pilot, realizat de Î.M. „Asociația de gospodărire a spațiilor verzi” în comun cu S.A. „Apă Canal - Chișinău”.</p>
      <p>Masa organică obținută va putea fi utilizată la amenajarea rondurilor de flori, vazelor de pe spațiile publice, precum și la plantarea arborilor din parcuri și scuaruri.</p>
      <p>În rezultatul implementării proiectului, autoritățile publice locale și-au pus drept scop: sortarea deșeurilor vegetale (fără plastic, hârtie etc.), securizarea perimetrului poligonului de depozitare (minimalizarea riscului de incendii), precum și reutilizarea nămolului rezultat în urma curățării apelor reziduale.</p>
      <figure>
        <img src="http://static.cdn.jurnaltv.md/superdesk/20191129151136/885686cb34f2b72bdbc0acb7f80decc8abe94d7b3e224a6b57ab395c3dfe03cc.jpg"/>
        <figcaption>drp4@pmc.md</figcaption>
      </figure>
      <figure>
        <img src="http://static.cdn.jurnaltv.md/superdesk/20191129151136/e85aed22b9d8b633200e9f69918c62218f2fe23252218c202712d094ce45aa41.jpg"/>
        <figcaption>drp4@pmc.md</figcaption>
      </figure>
      <figure>
        <img src="http://static.cdn.jurnaltv.md/superdesk/20191129151136/6df413e4-2257-4cb7-b8f7-3730ad20e437.jpg"/>
        <figcaption>drp4@pmc.md | Sursa: drp4@pmc.md</figcaption>
      </figure>
    </article>
  </body>
</html>