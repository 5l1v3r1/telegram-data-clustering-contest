<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/gradovi/U-eteru-44-godine/571160?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T13:26:47+00:00"/>
    <meta property="og:title" content="U eteru 44 godine"/>
    <meta property="og:description" content="TREBINJE - Radio Trebinje, prvi elektronski medij u istočnoj Hercegovini, obilježio je u petak 44 godine rada i u tom vremenu je uvijek, bez obzira na ostale radio-stanice, bio najslušaniji i njima se, kako kažu, najviše vjerovalo."/>
  </head>
  <body>
    <article>
      <h1>U eteru 44 godine</h1>
      <address><time datetime="2019-11-29T13:26:47+00:00">29 Nov 2019, 13:26</time> by <a rel="author">Vesna Duka</a></address>
      <p>TREBINJE - Radio Trebinje, prvi elektronski medij u istočnoj Hercegovini, obilježio je u petak 44 godine rada i u tom vremenu je uvijek, bez obzira na ostale radio-stanice, bio najslušaniji i njima se, kako kažu, najviše vjerovalo.</p>
      <p>Ova radio-stanica je prije pet godina počela sa emitovanjem programa preko interneta, a nešto kasnije je dobila i  svoj portal.</p>
      <p>Na tadašnji veliki praznik, Dan republike, 29. novembra 1975. godine, prvi put se u eteru začuo glas novinara i urednika tadašnjeg Radio Sarajeva Nikole Kalopera, koji je došao u Trebinje da pomogne svojim kolegama i koji je izgovorio čuvenu rečenicu: "Ovdje Radio Trebinje."</p>
      <p>I nakon više od četiri decenije rada, primarni zadatak Radio Trebinja su, kažu u ovoj radio-stanici, lokalne teme, koje su i do danas ostale osnov programske šeme.</p>
    </article>
  </body>
</html>