<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.facenews.ua/columns/2019/331586/"/>
    <meta property="og:site_name" content="FaceNews"/>
    <meta property="article:published_time" content="2019-11-29T13:00:30+00:00"/>
    <meta property="og:title" content="Нафтогаз переміг у Газпрому: чи виплатить Росія $3 млрд боргу"/>
    <meta property="og:description" content="​27 листопада Нафтогаз переміг у першій апеляції Газпрому."/>
  </head>
  <body>
    <article>
      <h1>Нафтогаз переміг у Газпрому: чи виплатить Росія $3 млрд боргу</h1>
      <h2>​27 листопада Нафтогаз переміг у першій апеляції Газпрому.</h2>
      <address><time datetime="2019-11-29T13:00:30+00:00">29 Nov 2019, 13:00</time> by <a rel="author">Олександр Мусієнко</a></address>
      <p>Апеляційний суд округу Свеа у Швеції виніс рішення на користь української компанії на рішення Стокгольмського арбітражу, яке обнулило зобов’язання щодо положень контракту за принципом бери або плати.</p>
      <p>Рішення суду не може бути оскаржене. Воно звільняє Нафтогаз від оплати $80 млрд.</p>
      <p>Наша перемога та поразка Росії – дуже важливі. РФ рухається двома шляхами. Перший – політичний, тобто вона хоче обнулити всі вимоги за Стокгольмським арбітражем, натомість пропонуючи Україні газ за зниженою ціною. Другий – правовий. Росія намагається оскаржити перемоги Нафтогазу. Й Україна чудово ламає плани Російської Федерації у правовому полі, – розповідає політолог Олександр Мусієнко.</p>
      <p>В контексті майбутньої зустрічі у нормандському форматі та переговорів щодо газу та його транзиту через Україну така перемога української компанії є надзвичайно важливою, оскільки вона підтверджує нашу позицію та правоту. Це дає право вимагати від Газпрому відшкодування заборгованості, а це майже $3 млрд, і створює хороші умови для переговірних позицій.</p>
      <p>Але Україна не повинна обнуляти вимоги, що вже існують, та погоджуватись на підписання мирної угоди про те, що забуває про борг та отримує газ за зниженою ціною.</p>
      <p>Чи виконуватиме Газпром рішення Стокгольмського арбітражу? З часом компанія буде змушена задовільнити всі рішення суду. Оскільки систематичне ігнорування є приводом для звернення до Європейської комісії та інших міжнародних організацій з проханням про накладання додаткових санкцій як проти Газпрому, так і проти Росії.</p>
      <p>Читайте: Нафтогаз vs Газпром: чи погодиться Україна на пропозицію Газпрому і яка альтернатива</p>
      <p>Газпром – це корпорація, яка має певні зобов’язання у рамках міжнародного приватного права. І якщо рішення Стокгольмського арбітражу не виконуватимуться, справа переходитиме до арешту їхніх активів за кордоном.</p>
    </article>
  </body>
</html>