<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/politica/2019/11/29/news/villetta-calabria-abrisiva-candidato-m5s-maurizio-aiello-luigi-di-maio-1248335/"/>
    <meta property="og:site_name" content="Il Tempo"/>
    <meta property="article:published_time" content="2019-11-29T13:45:00+00:00"/>
    <meta property="og:title" content="M5S, il candidato in Calabria? Tegola sui grillini: &quot;Ha una villetta abusiva&quot;"/>
    <meta property="og:description" content="La villetta di Francesco Aiello, il candidato M5S per le regionali in Calabria..."/>
  </head>
  <body>
    <article>
      <h6 class="kicker">I GUAI A 5 STELLE</h6>
      <h1>M5S, il candidato in Calabria? Tegola sui grillini: "Ha una villetta abusiva"</h1>
      <address>
        <time datetime="2019-11-29T13:45:00+00:00">29 Nov 2019, 13:45</time>
      </address>
      <p>La villetta di Francesco Aiello, il candidato M5S per le regionali in Calabria che proprio ieri aveva sciolto la riserva, è stata dichiarata parzialmente abusiva e in parte da abbattere. La vicenda è anticipata oggi dal quotidiano <i>Repubblica</i>. La villa si trova a Carlopoli, in provincia di Catanzaro, ma prima il Tar e poi il Consiglio di Stato hanno condannato Aiello e il fratello disponendo la demolizione di un piano. La villetta, edificata negli anni '80, sarebbe stata costruita violando la quota delle cubature previste. Secondo quanto riporta il quotidiano la casa risulta "per lo più abusiva". Nel corso della vicenda, durata un decennio, dopo vari esposti e sanatorie la casa è rimasta integra nonostante la decisione dei giudici sull'abbattimento del secondo piano, demolizione mai effettuata. "Ho letto come voi la notizia, aspetto chiarimenti" annuncia Luigi Di Maio, capo politico del Movimento 5 Stelle, interpellato a Napoli sulla notizia.</p>
    </article>
  </body>
</html>