<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-zakupilya-angiografa-skasovuietsya"/>
    <meta property="og:site_name" content="Кременчугская газета"/>
    <meta property="article:published_time" content="2019-11-29T13:30:00+00:00"/>
    <meta property="og:title" content="У Кременчуці закупівля ангіографа скасовується"/>
    <meta property="og:description" content="Гроші, раніше передбачені на медичне обладнання, пустили на інші витрати. Сьогодні у мерії Кременчука пройшло засідання постійної депутатської комісії з бюджетних питань. Серед інших питань розглянули перерозподіл по галузі медицина."/>
  </head>
  <body>
    <article>
      <h1>У Кременчуці закупівля ангіографа скасовується</h1>
      <address>
        <time datetime="2019-11-29T13:30:00+00:00">29 Nov 2019, 13:30</time>
      </address>
      <p>
        <b>Гроші, раніше передбачені на медичне обладнання, пустили на інші витрати.</b>
      </p>
      <p>Сьогодні у мерії Кременчука пройшло засідання постійної депутатської комісії з бюджетних питань. Серед інших питань розглянули перерозподіл по галузі медицина.</p>
      <p>Як пояснила депутатам заступниця головного медика міста Людмила Пономаренко, від держави не надійшли кошти на покупку ангіографа, тому від ідеї придбати це медичне обладнання відмовляються зовсім.</p>
      <p>А гроші в сумі понад 2,7 млн грн витратити на погашення оплати за тепло і виплату пільгових пенсій для працівників Кременчуцької міської дитячої лікарні.</p>
      <p>Тут варто нагадати, що для закупівлі ангіографічного обладнання (допомагає діагностувати серцево-судинні захворювання та потрібне для операцій із відновлення коронарних судин) у міському бюджеті Кременчука на 2020 рік було заплановано 10 млн грн.</p>
      <p>Закупівля мала здійснюватися на умовах співфінансування 50х50 із державного та місцевого бюджетів.</p>
      <p>Проте тепер в кременчуцьких чиновників залізобетонний аргумент використати гроші на інші цілі – гроші від держави ж не прийшли.</p>
      <p>Нагадаємо, <a href="https://kg.ua/news/prizupineno-finansuvannya-ryadu-miscevih-socialnih-proektiv-u-kremenchuci?fbclid=IwAR0PGaALtYTnERH_7BLXCvwalFRblP-bh5wS4_n3oDhrfyBfvhQigdy0h2U"><b>Призупинено фінансування ряду місцевих соціальних проектів у Кременчуці.</b></a></p>
      <p>
        <b>
          <a href="https://kg.ua/news/stop-infarkt-komu-ryatuvatimut-zhittya-za-rahunok-miskoyi-programi">«Стоп інфаркт»: кому рятуватимуть життя за рахунок міської програми</a>
        </b>
      </p>
      <p> </p>
      <p>Світлана Павленко</p>
    </article>
  </body>
</html>