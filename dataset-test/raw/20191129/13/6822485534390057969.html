<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980908036.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-29T13:08:00+00:00"/>
    <meta property="og:title" content="آیت الله سیستانی: تظاهرات کنندگان صفوف خود را از خرابکاران جدا کنند"/>
    <meta property="og:description" content="به گزارش  تسنیم، آیت الله علی سیستانی مرجع عالی دینی عراق در خصوص تحولات اخیر در دو استان نجف و ذی قار بیانیه‌ای صادر کرد."/>
  </head>
  <body>
    <article>
      <h1>آیت الله سیستانی: تظاهرات کنندگان صفوف خود را از خرابکاران جدا کنند</h1>
      <address>
        <time datetime="2019-11-29T13:08:00+00:00">29 Nov 2019, 13:08</time>
      </address>
      <p>آیت الله سیستانی با صدور بیانیه ای از تظاهرات کنندگان مسالمت آمیز خواست تا صفوف خود را جدا و مشخص کرده و خرابکاران را طرد کنند.‎</p>
      <p>به گزارش  تسنیم، آیت الله علی سیستانی مرجع عالی دینی عراق در خصوص تحولات اخیر در دو استان نجف و ذی قار بیانیه‌ای صادر کرد.</p>
      <p>در این بیانیه که توسط نماینده ایشان ، سید احمد الصافی در خطبه‌های دوم نماز جمعه قرائت شده بر محورهای زیر تاکید شد.</p>
      <p>بر اساس گزارش رسانه‌های عراق، آیت‌الله سیستانی در این بیانیه با اشاره به حوادث اخیر در دو استان نجف و ذی قار از تظاهرات کنندگان مسالمت آمیز خواست تا صفوف خود را از خرابکاران جدا و آنها را طرد کنند.‎</p>
      <p>وی همچنین بر مجاز نبودن حمله به تظاهرات کنندگان مسالمت‌جو تاکید کرد.</p>
      <p>‎مرجعیت عالی دینی عراق همچنین از پارلمان خواست تا در گزینه‌هایش درخصوص دولت نشات گرفته از آن بازنگری کند.</p>
      <p>آیت الله سیستانی درباره تلاش برای بازگرداندن کشور به حکومت دیکتاتوری هشدار داد و گفت: دشمنان برای اهداف خباثت آمیز خود در تخریب و سوق دادن کشور به سمت درگیری داخلی نقشه می‌کشند.</p>
      <p>وی افزود: وقت‌کشی هزینه گزافی برای کشور به همراه خواهد داشت و پارلمان باید از خون عراقی حفاظت کند. کار ما نصیحت و راهنمایی است و انتخاب بهترین گزینه در اختیار مردم است.‎</p>
      <p>مرجعیت عالی دینی عراق همچنین از پارلمان خواست تا مجموعه‌ای از قوانین انتخاباتی را برای برگزاری انتخاباتی آزاد تصویب کند.</p>
    </article>
  </body>
</html>