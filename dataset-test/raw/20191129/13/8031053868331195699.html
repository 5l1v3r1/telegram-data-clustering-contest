<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/ektakto-o-m%ce%b7%cf%84%cf%83%ce%bf%cf%84%ce%ac%ce%ba%ce%b7%cf%82-%ce%b6%ce%ae%cf%84%ce%b7%cf%83%ce%b5-%cf%84%ce%b7%ce%bd-%cf%83%cf%84%ce%ae%cf%81%ce%b9%ce%be%ce%b7-%ce%bc%ce%b1%ce%ba%cf%81%cf%8c.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T13:36:12+00:00"/>
    <meta property="og:title" content="O Mητσοτάκης ζήτησε την στήριξη Μακρόν για τις τουρκικές προκλήσεις!"/>
    <meta property="og:description" content="Ο Πρωθυπουργός Κυριάκος Μητσοτάκης, είχε σήμερα αναλυτική τηλεφωνική επικοινωνία με τον Πρόεδρο της Γαλλίας Εμανουέλ Μακρόν."/>
  </head>
  <body>
    <article>
      <h1>O Mητσοτάκης ζήτησε την στήριξη Μακρόν για τις τουρκικές προκλήσεις!</h1>
      <address>
        <time datetime="2019-11-29T13:36:12+00:00">29 Nov 2019, 13:36</time>
      </address>
      <p>
        <b>Ο Πρωθυπουργός Κυριάκος Μητσοτάκης, είχε σήμερα αναλυτική τηλεφωνική επικοινωνία με τον Πρόεδρο της Γαλλίας Εμανουέλ Μακρόν.</b>
      </p>
      <p>Ο Πρωθυπουργός του εξέθεσε την κατάσταση στο προσφυγικό/μεταναστευτικό και τον ενημέρωσε για τις αποφάσεις της ελληνικής κυβέρνησης. Αναφέρθηκε επίσης, <a href="https://www.pentapostagma.gr/2019/11/%cf%83%cf%85%ce%bc%cf%86%cf%89%ce%bd%ce%af%ce%b1-%ce%b1%ce%b3%ce%ba%cf%85%cf%81%ce%b1%cf%82-%cf%84%cf%81%ce%af%cf%80%ce%bf%ce%bb%ce%b7%cf%82-%ce%b3%ce%b9%ce%b1-%ce%b1%ce%bf%ce%b6-%ce%b5%cf%83%cf%80.html">ειδικά στις προκλητικές ενέργειες της Τουρκίας</a> στην περιοχή της Ανατολικής Μεσογείου μετά και την πρόσφατη υπογραφή Μνημονίου με τη Λιβύη.</p>
      <p>
        <b>Ο κ. Μητσοτάκης ζήτησε τη στήριξη της Γαλλίας και της Ευρώπης ενόψει της Συνόδου του ΝΑΤΟ στο Λονδίνο και του Ευρωπαϊκού Συμβουλίου του Δεκεμβρίου.</b>
      </p>
      <p>Όλα αυτά μετά τις τελευταίες εξελίξεις που έχουν βάλει φωτιά στην Α. Μεσόγειο. Η Τουρκία θέλει να δημιουργήσει τετελεσμένα στην περιοχή και πρέπει άμεσα η Αθήνα να αναλάβει πρωτοβουλίες.</p>
      <p>
        <b>Το Παρίσι έχει δηλώσει παρών στη Κυπριακή ΑΟΖ, όμως μέχρι τώρα δεν έχει αντιδράσει στο μέγιστο, καθώς τα τουρκικά πολεμικά πλοία δεν έχουν απομακρυνθεί από την περιοχή.</b>
      </p>
      <p>
        <b>Βέβαια πρέπει να καταλάβουμε ότι είμαστε μόνοι μας, καθώς κανείς δεν πρόκειται να μας βοηθήσει σε περίπτωση κρίσης.</b>
      </p>
    </article>
  </body>
</html>