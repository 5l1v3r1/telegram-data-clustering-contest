<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191129_derce_tamas_iv_kerulet_volt_polgarmester_dij"/>
    <meta property="og:site_name" content="HVG.hu"/>
    <meta property="article:published_time" content="2019-11-29T13:04:00+00:00"/>
    <meta property="og:title" content="Jelentősen megvágták Újpest volt polgármesterének járandóságát"/>
    <meta property="og:description" content="A felszabaduló összegnek is talált már helyet a kerület."/>
  </head>
  <body>
    <article>
      <h1>Jelentősen megvágták Újpest volt polgármesterének járandóságát</h1>
      <address><time datetime="2019-11-29T13:04:00+00:00">29 Nov 2019, 13:04</time> by <a rel="author">hvg.hu</a></address>
      <p>
        <b>A felszabaduló összegnek is talált már helyet a kerület.</b>
      </p>
      <p>Megszavazta csütörtökön az újpesti képviselő-testület, hogy a kerület volt polgármestere, Derce Tamás mostantól ne a korábbi fizetése 65, csupán 5 százalékát kapja – tudta meg a 24.hu.</p>
      <p>Derce, aki 2010-ig vezette a városrészt, nyolc évvel ezelőtt kapta meg a kerülettől a Semsey Aladár-díjat, amely után élete végéig járt volna neki a magasabb összeg.</p>
      <p>A mostani döntés részletes indoklásában a <a href="https://24.hu/kozelet/2019/11/29/derce-tamas-ujpest-semsey-aladar-dij/?fbclid=IwAR2CtOHSwxzpADKGTcdfEMQNL_MhEBU4ZTRyfQeWTnxSZjNN9CBoxhoBk_g">24.hu</a> szerint az szerepel, hogy az anyagi vonzata miatt a díjnak már a létrehozása is óriási vitát váltott ki az újpesti városházán és a kerület lakói között.</p>
      <p>A testület határozatával felszabaduló forrásokat a kerület elsősorban az óvodai ellátás minőségének javítására kívánja fordítani az önkormányzat.</p>
      <related>
        <a href="https://hvg.hu/gazdasag/20191128_lang_zsolt_volt_polgarmester_ii_kerulet_szabadsagmegvaltas"/>
        <a href="https://hvg.hu/itthon/20191129_Jozsefvaros_vizsgalat_a_volt_vezetok_szabadnapjaiert_jaro_milliok_ugyeben"/>
      </related>
    </article>
  </body>
</html>