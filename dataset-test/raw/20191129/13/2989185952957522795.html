<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/bulgaria/427896-nova-jertva-pri-manevra-na-zaden-hod"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T13:29:00+00:00"/>
    <meta property="og:title" content="Нова жертва при маневра на заден ход"/>
    <meta property="og:description" content="Фатален пътен инцидент е Перущица"/>
  </head>
  <body>
    <article>
      <h1>Нова жертва при маневра на заден ход</h1>
      <address><time datetime="2019-11-29T13:29:00+00:00">29 Nov 2019, 13:29</time> by <a rel="author" href="https://fakti.bg/author/100058129" target="_blank">Константин Карагьозов</a></address>
      <p>90-годишна жена е починала, след като е била блъсната от движещ се на заден ход микробус в град Перущица, съобщиха за Радио „Фокус“ – Пловдив от МВР.</p>
      <p>Около 11.30 часа вчера бил получен сигнал, че в квартал „Запад“ на град Перущица 90-годишната пешеходка била блъсната от движещ се на заден ход микробус Ford с 44-годишен водач. Пострадалата жена е транспортирана в пловдивска болница, където починала.</p>
      <p>Шофьорът е тестван за употреба на алкохол и наркотични вещества, резултатите са отрицателни. С полицейска заповед е задържан за срок до 24 часа. Работата по изясняване на причините и обстоятелствата около произшествието продължава под наблюдение на Окръжна прокуратура – Пловдив.</p>
      <p>Припомняме, че при подобна злополука вчера (28 ноември) 70-годишна жена загина, след като беше блъсната от микробус, движещ се на заден ход в Силистра.</p>
      <p>
        <b>Пловдив / България</b>
      </p>
    </article>
  </body>
</html>