<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7967986/"/>
    <meta property="og:site_name" content="Sanook"/>
    <meta property="article:published_time" content="2019-11-29T13:21:56+00:00"/>
    <meta property="og:title" content="ครอบครัวครูสาวรับไม่ได้ หลังแฟนหนุ่มกระหน่ำแทงดับ ไม่ขวางหากจะมาขอขมาศพ"/>
    <meta property="og:description" content="ความคืบหน้าคดี น.ส.สุนทรีย์ อายุ 29 ปี ถูก นายณัฐภัทร อายุ 26 ปี แฟนหนุ่มรุ่นน้องแทงเสียชีวิตทิ้งศพในรถเก๋งเมื่อคืนนี้หลังจากที่มีปัญหาเรื่องรักสามเส้า เพราะฝ่ายหญิงคบซ้อนผู้ชายสองคน"/>
  </head>
  <body>
    <article>
      <h1>ครอบครัวครูสาวรับไม่ได้ หลังแฟนหนุ่มกระหน่ำแทงดับ ไม่ขวางหากจะมาขอขมาศพ</h1>
      <address>
        <time datetime="2019-11-29T13:21:56+00:00">29 Nov 2019, 13:21</time>
      </address>
      <p>ความคืบหน้าคดี <b>น.ส.สุนทรีย์</b> อายุ 29 ปี ถูก <b>นายณัฐภัทร</b> อายุ 26 ปี แฟนหนุ่มรุ่นน้องแทงเสียชีวิตทิ้งศพในรถเก๋งเมื่อคืนนี้หลังจากที่มีปัญหาเรื่องรักสามเส้า เพราะฝ่ายหญิงคบซ้อนผู้ชายสองคน</p>
      <p>
        <i>
          <b>
            <a href="https://www.sanook.com/news/7967643/">&gt;&gt; ที่แท้อดีตแฟน! ครูหนุ่มแทงครูสาวดับสยองคาเก๋ง เข้ามอบตัวแล้ว</a>
          </b>
        </i>
      </p>
      <p>
        <i>
          <b>
            <a href="https://www.sanook.com/news/7967322/">&gt;&gt; โหด! พบศพหญิงสาวถูกแทงไม่ยั้งทั้งร่าง ดับสยองคารถ</a>
          </b>
        </i>
      </p>
      <p>เมื่อช่วงเช้าของวันนี้นายณัฐภัทร ได้ยอมเข้ามอบตัวกับ ตำรวจ สภ.เมืองสงขลาแล้ว โดยถูกแจ้งข้อหาฆ่าคนตายโดยเจตนา ซึ่งผู้ต้องหายอมรับสารภาพแต่ยังไม่ให้การลงลึกในรายละเอียดขณะนี้ ยังถูกควบคุมตัวอยู่ที่ สภ.เมืองสงขลา เพื่อทำการสอบสวนเพิ่มเติมและอยู่ในอาการเครียดอย่างหนักเจ้าหน้าที่ต้องให้นอนพักอยู่ในห้องชุดสืบสวนโดยเจ้าหน้าที่ดูแลอย่างใกล้ชิดส่วนร่างของ น.ส.สุนทรีย์ เมื่อช่วงเย็นที่ผ่านมาญาติได้นำกลับไปบำเพ็ญกุศลศพที่วัดศาลาหลวงล่าง หมู่6 ต.ท่าบอน อ.ระโนด จ.สงขลา ซึ่งเป็นบ้านของแม่และมีการประกอบพิธีรดน้ำศพเมื่อช่วงเย็นที่ผ่านมาท่ามกลางอาลัยของครอบครัวและญาติพี่น้องที่ยังช็อกกับเหตุการณ์ที่เกิดขึ้น</p>
      <p>นายสุนทร พ่อของน.ส.สุนทรีย์ พูดด้วยน้ำตาคลอเบ้าว่า รับไม่ได้กับการกระทำของนายณัฐภัทร ซึ่งรุนแรงเกินไปไม่น่าจะทำกันถึงขนาดนี้ลงมือแทงไม่ยั้งซึ่งหากบันดาลโทสะก็น่าจะแทงครั้งสองครั้งหรือแค่ตบก็พอเพราะผู้หญิงยังไงก็ไม่มีทางสู้ได้ และหากนายณัฐภัทร จะมาขอขมาศพก็มาได้ส่วนทางคดีก็ให้ดำเนินคดีจนถึงที่สุด สำหรับพิธีฌาปณกิจ น.ส.สุนทรีย์ จะมีขึ้นในวันจันทร์ที่ 2 ธันวาคมนี้ ที่วัดศาลาหลวงล่าง</p>
    </article>
  </body>
</html>