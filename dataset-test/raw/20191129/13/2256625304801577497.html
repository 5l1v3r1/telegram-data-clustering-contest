<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159764_1019.html"/>
    <meta property="og:site_name" content="Novsport"/>
    <meta property="article:published_time" content="2019-11-29T13:05:00+00:00"/>
    <meta property="og:title" content="Синът на Армен Назарян започва подготовка с мъжете"/>
    <meta property="og:description" content="Националките по борба на лагер с рускини и азерки на Белмекен"/>
  </head>
  <body>
    <article>
      <h1>Синът на Армен Назарян започва подготовка с мъжете</h1>
      <address><time datetime="2019-11-29T13:05:00+00:00">29 Nov 2019, 13:05</time> by <a rel="author">Пламен Димитров</a></address>
      <p>Националите и в трите стила на борбата започват лагер на високопланинската база "Белмекен", а отборите ще останат на подготовка там до 21 декември. </p>
      <p> <br/>Жените ще имат сериозни спаринг партньори. Момичетата на наставника Петър Касабов, избран за втора поредна година за треньор номер 1 у нас, ще тренират заедно с първия отбор на Русия, в чийто треньорски щаб е Симеон Щерев. На сбора ще има и състезателки от Азербайдзжан, Индия и Египет. <br/> <br/>В свободния стил момчетата на Валентин Ангелов ще тренират с борците на Италия и Македония. А при класиците конкуренцията ще е доста по-скромна. На сбора, воден от старши треньора Армен Назарян, ще има и по един състезател от САЩ и Германия.<br/> <br/>С мъжете подготовка ще започне и младият талант Едмонд Назарян, който тази година спечели втората си европейски титла и взе бронз на световното при кадетите. Националите ще открият състезателния сезон още следващия месец с държавния шампионат от 23 до 24 януари в София.<br/> </p>
    </article>
  </body>
</html>