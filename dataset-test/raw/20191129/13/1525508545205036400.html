<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783960/%D8%AA%D9%85%D8%A7%D9%85-%D9%85%D8%AF%D8%A7%D8%B1%D8%B3-%D9%88-%D8%AF%D8%A7%D9%86%D8%B4%DA%AF%D8%A7%D9%87-%D9%87%D8%A7%DB%8C-%D8%AA%D9%87%D8%B1%D8%A7%D9%86-%D8%B4%D9%86%D8%A8%D9%87-%D8%AA%D8%B9%D8%B7%DB%8C%D9%84-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T13:19:48+00:00"/>
    <meta property="og:title" content="به دلیل آلودگی هوا؛ تمام مدارس و دانشگاه‌های تهران شنبه تعطیل است"/>
    <meta property="og:description" content="دانشگاه‌ها و مدارس تمامی مقاطع در سطح شهر تهران و دیگر شهرستانهای استان تهران به استثنای فیروزکوه، دماوند و پردیس روز شنبه تعطیل است."/>
  </head>
  <body>
    <article>
      <h1>به دلیل آلودگی هوا؛ تمام مدارس و دانشگاه‌های تهران شنبه تعطیل است</h1>
      <address>
        <time datetime="2019-11-29T13:19:48+00:00">29 Nov 2019, 13:19</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمد تقی‌زاده معاون امور هماهنگی عمرانی استانداری تهران در نشست کمیته اضطرار آلودگی هوای شهر تهران که هم‌اکنون در حال برگزاری است اعلام کرد: فردا شنبه موسسات آموزش عالی و مدارس تمامی مقاطع در سطح شهر تهران و دیگر شهرستانهای استان تهران به استثنا فیروزکوه، دماوند و پردیس تعطیل است.</p>
      <p>تقی‌زاده افزود: همچنین طرح زوج و فرد از درب منازل در سطح شهر تهران فردا توسط پلیس راهور اجرایی می‌شود.</p>
      <p>وی ادامه داد: ممنوعیت‌های پیشین درباره کامیون‌ها و معادن شن و ماسه و صنایع نظیر آن مثل بتن و همچنین مسابقات ورزشی در فضای باز نیز تا اطلاع ثانوی تمدید شد.</p>
      <p>به گفته تقی‌زاده تمامی موارد مصوب شده در مورد فردا شنبه است و برای روزهای بعدی فردا عصر تصمیم‌گیری خواهد شد.</p>
    </article>
  </body>
</html>