<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-11-29/oskar-svensson-till-sprintfinal-i-ruka"/>
    <meta property="og:site_name" content="HD"/>
    <meta property="article:published_time" content="2019-11-29T13:56:00+00:00"/>
    <meta property="og:title" content="Klæbo utklassade alla – Svensson finalsexa"/>
    <meta property="og:description" content="Oskar Svensson tog sig som ende svensk vidare till sprintfinal i Ruka och hade redan vid det laget säkrat sin bästa start på världscupen i karriären. Väl i finalen hade 24-åringen dock inte mycket att sätta emot övriga i startfältet – och i synnerhet in"/>
  </head>
  <body>
    <article>
      <h1>Klæbo utklassade alla – Svensson finalsexa</h1>
      <address><time datetime="2019-11-29T13:56:00+00:00">29 Nov 2019, 13:56</time> by <a rel="author">TT</a></address>
      <p>Oskar Svensson tog sig som ende svensk vidare till sprintfinal i Ruka och hade redan vid det laget säkrat sin bästa start på världscupen i karriären.</p>
      <p>Väl i finalen hade 24-åringen dock inte mycket att sätta emot övriga i startfältet – och i synnerhet inte förra årets totalvinnare Johannes Høsflot Klæbo.</p>
      <p>Norrmannen svarade för en ren och skär utklassning av sina motståndare och var drygt fyra sekunder före sin landsman Pål Golberg. Fransmannen Richard Jouve slutade trea och som sjätte och siste man över mållinjen var Oskar Svensson.</p>
      <p>Det såg länge lovande ut även för övriga svenskar i Ruka där Calle Halfvarsson, Johan Häggström och Teodor Peterson alla nådde semifinal – men utan att ta sig vidare.</p>
    </article>
  </body>
</html>