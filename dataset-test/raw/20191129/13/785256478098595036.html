<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sampiy10.gazetevatan.com/arsenal-de-emery-donemi-sona-erdi-1287782-futbol-sampiy10-haber/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T13:29:00+00:00"/>
    <meta property="og:title" content="Arsenal'de Emery dönemi sona erdi"/>
    <meta property="og:description" content="İngiltere Premier Lig takımlarından Arsenal, İspanyol teknik direktör Unai Emery'nin görevine son verildiğini açıkladı. Kırmızı-beyazlı kulübün resmi internet sitesinde yapılan açıklamada, Emery'nin yerine takımın başına geçici olarak kulübün eski futbolcularından Freddie Ljungberg'in getirildiği bildirildi."/>
  </head>
  <body>
    <article>
      <h1>Arsenal'de Emery dönemi sona erdi</h1>
      <h2>İngiltere Premier Lig takımlarından Arsenal, İspanyol teknik direktör Unai Emery'nin görevine son verildiğini açıkladı. Kırmızı-beyazlı kulübün resmi internet sitesinde yapılan açıklamada, Emery'nin yerine takımın başına geçici olarak kulübün eski futbolcularından Freddie Ljungberg'in getirildiği bildirildi.</h2>
      <address>
        <time datetime="2019-11-29T13:29:00+00:00">29 Nov 2019, 13:29</time>
      </address>
      <p>Mesut Özil'in formasını giydiği <a href="http://www.gazetevatan.com/arama/?Keyword=Premier%20Lig">Premier Lig</a> ekiplerinden <a href="http://www.gazetevatan.com/arama/?Keyword=Arsenal">Arsenal</a>, teknik direktör Unai Emery ile yollarını ayırdığını açıkladı.Arsenal'de Unai Emery dönemi sona erdi. Emery yönetiminde <a href="http://www.gazetevatan.com/arama/?Keyword=%C4%B0ngiltere">İngiltere</a> Premier Lig'de geride kalan 13 haftada 4 galibiyet, 6 beraberlik ve 3 mağlubiyet ile 18 puan toplayarak 8'inci sırada yer alan Arsenal, son olarak dün akşam oynanan <a href="http://www.gazetevatan.com/arama/?Keyword=UEFA">UEFA</a> <a href="http://www.gazetevatan.com/arama/?Keyword=Avrupa">Avrupa</a> Ligi F Grubu 5'inci hafta maçında sahasında Alman ekibi Eintracht <a href="http://www.gazetevatan.com/arama/?Keyword=Frankfurt">Frankfurt</a>'a 2-1 mağlup oldu. Yaşanan bu mağlubiyet ve 7 maçtır süren 3 puan özleminin ardından Arsenal'de yönetim faturayı teknik direktör Emery'e kesti.<br/>Kırmızı - beyazlı kulübün resmi internet sitesinde yapılan açıklamada, Emery'nin yerine takımın başına geçici olarak kulübün eski futbolcularından Freddie Ljungberg'in getirildiği bildirildi.<br/><br/><b>1,5 YILDA AVRUPA İKİNCİLİĞİ YAŞADI<br/></b><br/>2018 yılının <a href="http://www.gazetevatan.com/arama/?Keyword=Temmuz">Temmuz</a> ayında Arsenal'deki görevine başlayan Unai Emery, geride kalan 1,5 yılda İngiliz ekibinin başında çıktığı 78 karşılaşmada 43 galibiyet elde ederken, 15 beraberlik ve 20 mağlubiyet yaşadı. İspanyol teknik direktör yönetimindeki Arsenal ile 2019 yılında <a href="http://www.gazetevatan.com/arama/?Keyword=Azerbaycan">Azerbaycan</a>'ın Bakü kentinde oynanan UEFA Avrupa Ligi Finali'nde Chelsea'ye 4-1 mağlup olmuş ve Avrupa ikincisi olmuştu.48 yaşındaki teknik direktör, Arsenal ile İngiltere Premier Ligi'nde ise istediği başarıları bir türlü elde edemedi. Ligde Emery yönetiminde bu sezon 8'inci sırada yer alan Arsenal, geçtiğimiz sezon ise 70 puan toplamış ve ligi 5'inci sırada bitirmişti.<br/> </p>
    </article>
  </body>
</html>