<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Automoto/Formula-1/a315993-Rasel-mozda-propusta-Abu-Dabi-Sirotkin-ceka.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T13:44:00+00:00"/>
    <meta property="og:title" content="Rasel možda propušta Abu Dabi, Sirotkin čeka..."/>
    <meta property="og:description" content="Džordž Rasel možda ne bude mogao da vozi na Velikoj nagradi Abu Dabija zbog bolesti iako je bio u bolidu Vilijamsa na prvom slobodnom treningu. Konačnu odluku o zdravlju Rasela čeka Sergej Sirotkin koji će biti zamena Britancu."/>
  </head>
  <body>
    <article>
      <h1>Rasel možda propušta Abu Dabi, Sirotkin čeka...</h1>
      <h2>Džordž Rasel možda ne bude mogao da vozi na Velikoj nagradi Abu Dabija zbog bolesti iako je bio u bolidu Vilijamsa na prvom slobodnom treningu. Konačnu odluku o zdravlju Rasela čeka Sergej Sirotkin koji će biti zamena Britancu.</h2>
      <address><time datetime="2019-11-29T13:44:00+00:00">29 Nov 2019, 13:44</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170658/jpeg/Dzordz-Rasel"/>
        <figcaption>
          <cite>Charles Coates/Getty Images</cite>
        </figcaption>
      </figure>
      <p>Džordž Rasel je vozio na prvom treningu u Abu Dabiju, a očekuje se da lekari daju konačnu odluku o tome da li će moći da nastupi i na drugom odnosno trećem treningu. Rasela će verovatno zameniti Sergej Sirotkin u slučaju da Britanac ne bude mogao da vozi s obzirom na to da Rus može da stane u kopit Raselovog bolida. </p>
      <p>Postojala je mogućnost da Esteban Okon sedne u bolid Vilijamsa s obzirom na to da je Francuz rezervni vozač Mercedesa i da Vilijams upravo agregate dobija od nemačkog tima. Ipak Okon, koji sledeće godine vozi za Reno, neće sesti u bolid Džordža Rasela zbog toga što mu ne odgovara sedište zbog dužine nogu. </p>
      <p>Inače Vilijams je pred Veliku nagradu Abu Dabija objavio da naredne sezone Nikolas Latifi vozi umesto Roberta Kubice koji napušta Formulu 1. </p>
    </article>
  </body>
</html>