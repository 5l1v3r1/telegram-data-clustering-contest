<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rainews.it/dl/rainews/articoli/Lampedusa-robot-individua-relitto-e-salme-naufragio-dei-migranti-di-sabato-scorso-cda4994d-f3c5-40c5-bc77-9a806a496ecf.html"/>
    <meta property="og:site_name" content="rainews"/>
    <meta property="article:published_time" content="2019-11-29T13:38:00+00:00"/>
    <meta property="og:title" content="Lampedusa, robot individua relitto e salme dei migranti morti nel naufragio di sabato"/>
    <meta property="og:description" content="Per le cattive condizioni del tempo e per la poca visibilità non è stato possibile intervenire per capire quanti corpi sarebbero rimasti nel relitto"/>
  </head>
  <body>
    <article>
      <h1>Lampedusa, robot individua relitto e salme dei migranti morti nel naufragio di sabato</h1>
      <h2>Per le cattive condizioni del tempo e per la poca visibilità non è stato possibile intervenire per capire quanti corpi sarebbero rimasti nel relitto</h2>
      <address>
        <time datetime="2019-11-29T13:38:00+00:00">29 Nov 2019, 13:38</time>
      </address>
      <p>Individuato dal Rov, ovvero un sottomarino a comando remoto della Guardia costiera, il relitto della nave carica di migranti naufragata sabato scorso ad un miglio dall'isola dei Conigli di Lampedusa.<br/> <br/>All’interno del relitto è stato appurata la presenza di cadaveri. Al momento non è stato possibile, per le cattive condizioni del tempo e della visibilità in fondo al mare, stabilire quante salme ci siano. La barca è sul fondo marino a circa 40 metri di profondità. <br/><br/>Sabato scorso le motovedette della Guardia costiera avevano messo in salvo 149 migranti, ma altri 20 erano stati dati per dispersi. I corpi di 5 donne erano stati in seguito recuperati in mare. </p>
    </article>
  </body>
</html>