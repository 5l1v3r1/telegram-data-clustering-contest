<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/29/samsung-galaxy-note-8-icin-surpriz-guncelleme/"/>
    <meta property="og:site_name" content="TeknoBurada"/>
    <meta property="article:published_time" content="2019-11-29T13:00:49+00:00"/>
    <meta property="og:title" content="Samsung Galaxy Note 8 için sürpriz güncelleme!"/>
    <meta property="og:description" content="Samsung Galaxy Note 8 için sürpriz diyebileceğimiz bir güncelleme yayınladı. Yeni güncelleme aralık ayı güvenlik yamalarını içeriyor."/>
  </head>
  <body>
    <article>
      <h1>Samsung Galaxy Note 8 için sürpriz güncelleme!</h1>
      <address><time datetime="2019-11-29T13:00:49+00:00">29 Nov 2019, 13:00</time> by <a rel="author">Mustafa Kılıç</a></address>
      <p>
        <b>Samsung Galaxy Note 8 için sürpriz diyebileceğimiz bir güncelleme yayınladı. Google’ın bile henüz Pixel telefonlar için yayınlamadığı aylık güncelleme, Galaxy Note 8 kullanıcılarına erişmeye başladı.</b>
      </p>
      <p><a href="https://www.samsungburada.net/">Samsung</a>, <a href="https://www.teknoburada.net/">Galaxy A50</a> için aralık ayı güvenlik düzeltmelerini taşıyan bir güncellemeyi kısa süre önce yayına aldı. SamMobile sitesinde yer alan habere göre benzer güncelleme şimdi Galaxy Note8 için de dağıtıma sunuldu. Güncelleme kapsamında kaç güvenlik düzeltmesinin gerçekleştiğini henüz bilmiyoruz, zira ne Samsung ne de Google henüz aralık ayına dair güncelleme detaylarını yayınlamış değil.</p>
      <p>N950FXXS8DSK1 sürüm numarasına sahip olan güncelleme ilk etapta Güney Amerika ülkelerinde dağıtılıyor. Ülkemizde başlar başlamaz ilgili gelişmeleri sizlere aktaracağız.</p>
      <figure>
        <img src="https://www.teknoburada.net/wp-content/uploads/2018/06/2-8.jpg"/>
      </figure>
      <h3>Samsung Galaxy Note 8 Android 10 güncellemesi alacak mı?</h3>
      <p>Samsung yıllardan beri tepe modellerine iki büyük Android güncellemesi aktarıyor. Galaxy Note 8 daha önce Android 8.0 Oreo ve Adroid 9 Pie sürümlerine yükseltildi. Dolayısıyla Android 10 için pek umutlu olunmaya gerek yok.</p>
      <p>Kısa süre önce Galaxy S8 için Android 10 güncellemesinin hazırlandığı yönünde bazı haberler aktardık. Benzer haberleri daha önce Galaxy S7 serisinde Android 9 Pie güncellemesi için gördük. Açıkçası Samsung’un ne Galaxy S8 serisi ne de Galaxy Note 8’i Android 10 sürümüne yükselteceğini düşünmüyoruz.</p>
      <p>Samsung tarafında Android 10 güncellemesinde son duruma değinmek gerekirse; Galaxy S10 serisi için kararlı güncelleme Almanya’da dağıtıma sunuldu. Kısa süre içerisinde yaygınlaşacak güncellemeyi yine aralık ayı içerisinde bu defa Galaxy Note 10 serisine ulaşırken göreceğiz.</p>
      <related>
        <h4>Benzer Haberler</h4>
        <a href="https://www.teknoburada.net/2019/12/01/redmi-k30-beklenenden-daha-pahali-olacak/"/>
        <a href="https://www.teknoburada.net/2019/12/01/samsung-galaxy-m30s-inceleme-bu-fiyata-bu-telefon-cok-iyi/"/>
        <a href="https://www.teknoburada.net/2019/12/01/sony-xperia-10-fiyati-bakin-nereye-dustu/"/>
      </related>
    </article>
  </body>
</html>