<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/other-state/news/a-drunk-man-killed-his-two-daughters-in-noida-263954"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-29T13:58:15+00:00"/>
    <meta property="og:title" content="नशे में धुत बाप ने अपनी दो बेटियों के साथ किया ये कांड"/>
    <meta property="og:description" content="नोएडाः थाना सूरजपुर क्षेत्र के कस्बा सूरजपुर में रहने वाले एक व्यक्ति ने बृहस्पतिवार रात शराब के नशे में धुत होकर अपनी दो मासूम बच्चियों की निर्मम हत्या कर दी। घटना की सूचना पाकर मौके पर पहुंची पुलिस मामले की जांच कर रही है। गौतम बुद्ध नगर के वरिष्ठ पुलिस अधीक्षक वैभव कृष्ण ने बताया कि आरोपी हरीश सोलंकी ने बीती रात शराब के नशे में धुत होकर अपनी पांच वर्षीय और तीन वर्षीय बेटी के सिर पर भारी वस्तु से हमला कर उनकी हत्या कर दी।"/>
  </head>
  <body>
    <article>
      <h1>नशे में धुत बाप ने अपनी दो बेटियों के साथ किया ये कांड</h1>
      <address><time datetime="2019-11-29T13:58:15+00:00">29 Nov 2019, 13:58</time> by <a rel="author">manpreet</a></address>
      <p>नोएडाः थाना सूरजपुर क्षेत्र के कस्बा सूरजपुर में रहने वाले एक व्यक्ति ने बृहस्पतिवार रात शराब के नशे में धुत होकर अपनी दो मासूम बच्चियों की निर्मम हत्या कर दी। घटना की सूचना पाकर मौके पर पहुंची पुलिस मामले की जांच कर रही है। गौतम बुद्ध नगर के वरिष्ठ पुलिस अधीक्षक वैभव कृष्ण ने बताया कि आरोपी हरीश सोलंकी ने बीती रात शराब के नशे में धुत होकर अपनी पांच वर्षीय और तीन वर्षीय बेटी के सिर पर भारी वस्तु से हमला कर उनकी हत्या कर दी।</p>
      <p>एसएसपी ने बताया कि घटना की सूचना पाकर मौके पर पहुंची पुलिस ने बच्चियों के शव को कब्जे में लेकर पोस्टमार्टम के लिए भेज दिया है। उन्होंने बताया कि पूछताछ के दौरान पुलिस को पता चला कि आरोपी अपनी पत्नी के चरित्र पर शक करता था। उसे शक था कि दोनों बच्चियां उसकी नहीं हैं। उन्होंने बताया कि पुलिस सभी पहलुओं को ध्यान में रखकर मामले की जांच कर रही है। फरार आरोपी की तलाश की जा रही है।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> a drunk man killed his two daughters in Noida</p>
    </article>
  </body>
</html>