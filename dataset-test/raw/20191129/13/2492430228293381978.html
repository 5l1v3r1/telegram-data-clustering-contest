<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/189131/Meer-en-betere-camera-s-in-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-29T13:30:47+00:00"/>
    <meta property="og:title" content="Meer en betere camera's in Rotterdam"/>
    <meta property="og:description" content="De gemeente Rotterdam trekt 600 duizend euro uit voor de uitbreiding en verbetering van het cameratoezicht in de stad."/>
  </head>
  <body>
    <article>
      <h1>Meer en betere camera's in Rotterdam</h1>
      <address>
        <time datetime="2019-11-29T13:30:47+00:00">29 Nov 2019, 13:30</time>
      </address>
      <h4>De gemeente Rotterdam trekt 600 duizend euro uit voor de uitbreiding en verbetering van het cameratoezicht in de stad.</h4>
      <p>Een deel van de camera's is verouderd. Die worden nu vervangen door digitale camera's. De nieuwe camera's kunnen 32 keer inzoomen en een nummerbord op 300 meter afstand lezen. In de wijk Bloemhof zijn de oude camera's inmiddels vervangen.</p>
      <p>In de Landbouwbuurt en het Motorstraatgebied (omgeving Zuidplein) worden camera's geplaatst na klachten uit de omgeving van drugs-, jeugd- en geluidsoverlast. Er komen daar tien camera's te hangen, die het hele gebied in de gaten kunnen houden.</p>
      <p>Daarnaast heeft de gemeente de afgelopen jaren vier extra mobiele cameramasten aangekocht. Deze kunnen tijdelijk ergens worden neergezet, waar dat noodzakelijk is.</p>
    </article>
  </body>
</html>