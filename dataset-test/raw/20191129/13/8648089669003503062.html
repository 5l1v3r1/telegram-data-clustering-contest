<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gamer.no/artikler/gamer-no-sin-arlige-julekalender-begynner-pa-sondag/480109"/>
    <meta property="og:site_name" content="Gamer.no"/>
    <meta property="article:published_time" content="2019-11-29T13:39:00+00:00"/>
    <meta property="og:title" content="Gamer.no sin årlige julekalender begynner på søndag"/>
    <meta property="og:description" content="Som tidligere deler vi ut spillpremier hver dag i adventstiden."/>
  </head>
  <body>
    <article>
      <h1>Gamer.no sin årlige julekalender begynner på søndag</h1>
      <h2>Som tidligere deler vi ut spillpremier hver dag i adventstiden.</h2>
      <address><time datetime="2019-11-29T13:39:00+00:00">29 Nov 2019, 13:39</time> by <a rel="author">Redaksjonen</a></address>
      <p>Helt siden 2003 har Gamer.no arrangert en årlig julekalender, og adventstiden i år blir selvfølgelig ikke et unntak. Søndag 1. desember sparkes den 17 år lange tradisjonen i gang, og vi har sikret oss en haug med kule premier som du kan vinne i år.</p>
      <p>Det er mye som ligger og venter bak de 24 lukene, og det er helt sikkert noe for enhver smak.</p>
      <p>Hver dag ved midnatt vil vi avsløre innholdet på en ny luke i kalenderen. For å delta i trekningen må man svare korrekt på to spørsmål.</p>
      <p>Fristen for å delta er midnatt samme dag som luken er åpnet. Vinnerne trekkes og annonseres i egen artikkel på mandager. Første trekning blir mandag 9. desember.</p>
      <p>Lykke til!</p>
      <h3>Nyhetsbrev - Få spillnyheter rett i innboksen!</h3>
      <p>Meld meg på</p>
    </article>
  </body>
</html>