<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/murano-gerardo-piazza-affari-291119/"/>
    <meta property="og:site_name" content="Trend Online"/>
    <meta property="article:published_time" content="2019-11-29T13:05:00+00:00"/>
    <meta property="og:title" content="Ftse Mib: a rischio nuovi cali. I titoli che meritano attenzione"/>
    <meta property="og:description" content="Per il Ftse Mib la tendenza rialzista di medio è confermata, ma nel breve è probabile un consolidamento con possibili accelerazioni ribassiste."/>
  </head>
  <body>
    <article>
      <h1>Ftse Mib: a rischio nuovi cali. I titoli che meritano attenzione</h1>
      <h2>Per il Ftse Mib la tendenza rialzista di medio non è in discussione, ma nel breve è probabile un consolidamento con possibili accelerazioni ribassiste. La view di Gerardo Murano.</h2>
      <address><time datetime="2019-11-29T13:05:00+00:00">29 Nov 2019, 13:05</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista realizzata a Gerardo Murano, consulente finanziario indipendente, al quale abbiamo rivolto alcune domande sull'indice Ftse Mib e su diverse blue chips.</p>
      <p>
        <b>Il Ftse Mib fatica a riportarsi sui massimi dell'anno, mantenendosi per ora al di sopra di area 23.000. Quali scenari si possono ipotizzare per le prossime sedute?</b>
      </p>
      <p>Al momento lo scenario più probabile a Piazza Affari appare quello di una continuazione di una fase di consolidamento.</p>
      <p>Quest'ultimo è giustificato dal fatto che il Ftse Mib si è spinto su dei massimi significativi, raggiunti in poco tempo. <br/>L'area dei 24.000/24.500 è particolarmente ostica da superare e perchè ciò accada sarà necessario un flusso di notizie importante.</p>
      <p>In questo caso sono da ricondurre al fattore di rischio principale, legato all'accordo commerciale tra Stati Uniti e Cina.</p>
      <p>Fino a quando questo evento non si verificherà e lo scenario economico europeo continuerà ad essere caratterizzato da una fase di debolezza guidata dalla Germania, sarà difficile assistere ad un rapido allungo a Piazza Affari nel breve termine.</p>
      <p>Nel medio periodo invece si conferma l'impostazione positiva del Ftse Mib e al momento non ci sono gli elementi per mettere in dubbio questa tendenza operativa.</p>
      <p>Dal punto di vista tecnico l'indice è vicino ad un pivot low dei 23.100 punti e un cedimento di questo livello potrebbe favorire ulteriori accelerazioni ribassiste di breve termine.</p>
      <p>In tal caso avremo proiezioni in area 22.800/22.700 nel breve, mentre il supporto che appare dotato di maggiore significatività nel medio periodo è quello di area 22.500.</p>
      <footer>
        <a href="https://www.trend-online.com/inte/murano-gerardo-piazza-affari-291119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>