<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sport/hebros-20-godini-kup-rekordi-i-obshto-489-medala-161926/"/>
    <meta property="og:site_name" content="trafficnews"/>
    <meta property="article:published_time" content="2019-11-29T13:20:00+00:00"/>
    <meta property="og:title" content="Хеброс на 20 години - куп рекорди и общо 489 медала"/>
    <meta property="og:description" content="Пловдивският гребен клуб се превърна в най-успешният и титулован в България"/>
  </head>
  <body>
    <article>
      <h1>Хеброс на 20 години - куп рекорди и общо 489 медала</h1>
      <h2>Пловдивският гребен клуб се превърна в най-успешният и титулован в България</h2>
      <address><time datetime="2019-11-29T13:20:00+00:00">29 Nov 2019, 13:20</time> by <a rel="author" href="https://trafficnews.bg/page/team/" target="_blank">Георги Анастасов</a></address>
      <p>Своята 20-годишнина празнува пловдивският гребен клуб Хеброс, който се превърна в най-силния и титулован в България. Клубът е учреден през 1999 година от Иван Попов и олимпийските шампионки от Монреал 76 Сия Келбечева и Стоянка Груйчева, заедно с още 10 бивши състезатели. Вземахме под наем лодки и гребла и с тях тренирахме и се състезавахме. През 2001 година след световното първенство изкупихме греблата на американския отбор и след това ги заменихме за първите собствени лодки, спомня си Иван Попов.</p>
      <p>За тези 20 години през клуба са минали над 1600 гребци, в момента има около 100 и се опитваме да поддържаме тази бройка заяви Сия Келбечева. Петима са треньорите в екипа - Любен Голев, Йордан Минков, Златко Караиванов, Биляна Стоянова и Симона Аргирова. Досега са спечелени 206 златни медала, 164 сребърни 119 бронзови, общо 489 медала. За първи път клуб Хеброс става комплексен шампион на България през 2003 година с 33 медала. Оттогава досега клубът винаги е в първата тройка на шампионите на България по гребане. Най-успешната година в историята на клуба е сегашната 2019 година, когато бе достигната психологическата граница от 40 медала в републиканските първенства. За сравнение през 2018 година медалите са 36, а през 2016 година 32. Преди 2 години бе поставен своеобразен рекорд в национален мащаб - 12 златни медала в 12 дисциплини при мъжете.</p>
      <p>Пловдивският клуб е остявил ярка следа и на най-големите международни състезания. Гребци от клуба печелят осмо и девето място от Олимпийски игри през 2004 и 2016 година. От световни първенства са завоювани два бронзови медала – от женската двойка скул през 2009 година и от мъжката двойка скул през 2008 година. Завоювани са и две пети места през 2009 и 2010 година на двойка без кърмчия. Две пети места има и от европейските първенства през 2015 и 2017 година. Най-младите гребци от клуб Хеброс носят един бронзов медал и едно четвърто място през 2017 и през 2011 година.</p>
      <p>Страхотни са изявите и на ветераните от клуб Хеброс, водени от доайена Тодор Стоилов, които през тази година станаха световни шампиони в двойката скул за мъже, а мъжката осморка има в колекцията си вече 24 медала от републикански, европейски и световни първенства. През 2013 година осморката печели бронзов медал от олимпиадата за ветерани в Именно покрай ветераните клубът успя да развие ползотворни приятелски отношения с турския Галатасарай, а сътрудничеството вече е преминало и на ниво представителни отбори.</p>
      <related>
        <h4>Прочетете още</h4>
        <a href="https://trafficnews.bg/bohemi/painer-zvezdi-kuponiasvaha-zaedno-fenove-aftar-partito-162409/"/>
        <a href="https://trafficnews.bg/obshtestvo/noi-izcheznalite-pensionni-dosieta-po-tiah-e-rabotil-edin-i-162421/"/>
        <a href="https://trafficnews.bg/obshtestvo/silniiat-sniag-blokira-nad-20-kamioni-i-busove-krai-klisura-162324/"/>
        <a href="https://trafficnews.bg/bohemi/kolodruma-se-praska-po-shevovete-kontserta-planeta-18-162304/"/>
      </related>
    </article>
  </body>
</html>