<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783966/%D8%AA%D9%82%D8%B3%DB%8C%D9%85-%D8%A7%D9%85%D8%AA%DB%8C%D8%A7%D8%B2%D8%A7%D8%AA-%D8%AF%D8%B1-%D8%AF%D8%B1%D8%A8%DB%8C-%D8%A8%D9%88%D8%B4%D9%87%D8%B1-%D8%B2%D9%88%D8%B1-%D8%B4%D8%A7%D9%87%DB%8C%D9%86-%D9%88-%D9%BE%D8%A7%D8%B1%D8%B3-%D8%A8%D9%87-%D9%87%D9%85-%D9%86%D8%B1%D8%B3%DB%8C%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T13:27:18+00:00"/>
    <meta property="og:title" content="هفته دوازدهم لیگ برتر؛ تقسیم امتیازات در دربی بوشهر/ زور شاهین و پارس به هم نرسید"/>
    <meta property="og:description" content="تقابل تیم‌های بوشهری پارس جنوبی و شاهین بوشهر برنده نداشت تا امتیاز این بازی به طور مساوی بین دو تیم تقسیم شود."/>
  </head>
  <body>
    <article>
      <h1>هفته دوازدهم لیگ برتر؛ تقسیم امتیازات در دربی بوشهر/ زور شاهین و پارس به هم نرسید</h1>
      <address><time datetime="2019-11-29T13:27:18+00:00">29 Nov 2019, 13:27</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرنگار مهر</a>، در دومین دیدار از بازی‌های امروز جمعه هفته دوازدهم لیگ برتر فوتبال دو تیم بوشهری پارس جنوبی و شاهین به مصاف هم رفتند که این دربی برنده نداشت و در نهایت دو تیم با نتیجه تساوی یک - یک مقابل هم متوقف شدند.</p>
      <p>این بازی از ساعت ۱۵:۳۰ به میزبانی تیم شاهین و با قضاوت حمید حاج ملک در ورزشگاه شهید نادر مهدوی آغاز شد.</p>
      <p>هر دو گل این بازی در نیمه اول به ثمر رسید. حسین مالکی در دقیقه ۲۱ برای تیم شاهین بوشهر گلزنی کرد و محمد نوری در دقیقه ۳۶ از روی نقطه پنالتی دروازه تیم میزبان را باز کرد.</p>
      <p>حادثه قابل توجه در نیمه دوم اخراج مصطفی احمدی بازیکن تیم شاهین بوشهر در دقیقه ۶۳ بود تا این تیم نزدیک به ۳۰ دقیقه بازی را با یک بازیکن کمتر دنبال کند. </p>
      <p>با این نتیجه شاهین همچنان در کنار گل گهر یکی از دو تیم بدون پیروزی در لیگ برتر ماند و جمع امتیازات این تیم به ۴ رسید و در انتهای جدول باقی ماند. پارس جنوبی هم ۹ امتیازی شد و در همان رده ۱۴ باقی ماند.</p>
    </article>
  </body>
</html>