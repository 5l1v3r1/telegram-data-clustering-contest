<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Srbija-Super-liga/a315994-Milojevic-Nemam-problem-da-odem-ako-treba.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T13:59:00+00:00"/>
    <meta property="og:title" content="Milojević: Nemam problem da odem ako treba"/>
    <meta property="og:description" content="Šef stručnog štaba Crvene zvezde Vladan Milojević pred utakmicu sa Voždovcem govorio je o svom statusu u klubu, podršci koju je dobio od uprave posle ubedljivog poraza od Bajerna u Ligi šampiona..."/>
  </head>
  <body>
    <article>
      <h1>Milojević: Nemam problem da odem ako treba</h1>
      <h2>Šef stručnog štaba Crvene zvezde Vladan Milojević pred utakmicu sa Voždovcem govorio je o svom statusu u klubu, podršci koju je dobio od uprave posle ubedljivog poraza od Bajerna u Ligi šampiona...</h2>
      <address><time datetime="2019-11-29T13:59:00+00:00">29 Nov 2019, 13:59</time> by <a rel="author">Katarina Kostić</a></address>
      <figure>
        <img src="https://sportklub.rs/Picture/152869/jpeg/Vladan-Milojevic"/>
        <figcaption>
          <cite>Foto: FK Crvena zvezda</cite>
        </figcaption>
      </figure>
      <p><i>"Kad pričamo o mom statusu, istakao bih da sam jako ponosan što sam došao u Crvenu zvezdu", </i> rekao je Milojević, pa potom nastavio:<br/><i>"Mogu da odem kada god mi bude rečeno. Nemam taj problem, ja njihovu podršku imam, hvala im na tome. Mnogo sam ponosan i kako god da je, kada god bude bilo, da li će biti danas ili za godinu dana. Drago mi je da sam postao deo istorije još onda kada sam pobedio Florijanu u prvoj utakmici na kojoj sam vodio Zvezdu. Ne čitam komentare, ne može da me komentariše neko ko me ne poznaje. Ovo ostalo, ja ću nastaviti da radim svoj posao, uprava je tu. Ja sam ovde došao da dam svoj maksimum, ako sam kriv, kriv sam. "Tući će te Đura", tako je jednostavno. Fudbal je takav sport, najteže je nama i igračima. Ne želim da pričam o tome. Onaj dan kada je završena utakmica sa Bajernom, okrećemo se dalje, to je sport".</i></p>
      <p>Navijače je posebno zabolelo to što je Zvezda kod kuće izgubila od Bajerna rezultatom 0:6.<br/><i>"Nego je trebalo da bude 3:0? E, onda bi sve bio super. E, kakvi smo to... Lako se ovde dolazi na stub srama. Oni su mladi i ne podnose svi to isto. Mi smo javne ličnosti, i podložni smo kritikama. Zameram im samo što nismo odgovorniji na ovakvim utakmicama. Kada imate strah onda vam je sve teško. Tvrda vam je noga, u petom minutu čekate kraj. To mi jedino krivo. Što nismo izašli i odigrali mušku utakmicu. Pa kako bude".</i></p>
      <p>U bliskoj prošlosti Voždovac je znao neprijatno da iznenadi Crvenu zvezdu.<br/><i>"Ulazimo u ciljnu ravninu domaćeg prvensta. Voždovac igra vrlo dobro u poslednje vreme, malo su se na početku mučili. To je posledica atipičnog stila koji gaji njihov trener. Očekujem opasan Voždovac. Sa brzim igračima po boku i kontrolisanje prostora. Moramo da pokažemo reakciju. Malo smo razgovarali sa igračima, svesni su da moraju najozbiljnije da pristupe meču. Voždovac je možda u najbljoj formi u celoj ligi. Očekujem da odigramu dobru utakmicu“.</i></p>
      <p>Mediji u Srbiji su proteklih dana pisali da bi Milojević u januaru mogao da napusti Zvezdu.<br/><i>"Hajde da preskočimo to, piše se, ne piše se. Ja sam koncentrisan na ovde, imam dosta posla, ne mogu da komentarišem, ne znam odakle sve to ide, nemam neki komentar na to. Da li sam zanimljiv ili nisam, ne znam, u svakom slučaju u ovom trenutku razmišljim samo o Zvezdi".</i></p>
    </article>
  </body>
</html>