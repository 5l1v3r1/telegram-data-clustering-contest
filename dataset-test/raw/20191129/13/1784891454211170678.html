<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.the-village.com.ua/village/city/city-news/291695-na-prospekti-peremogi-vstanovili-zupinku-zaynyavshi-velodorizhku"/>
    <meta property="og:site_name" content="The Village Україна"/>
    <meta property="article:published_time" content="2019-11-29T13:18:05+00:00"/>
    <meta property="og:title" content="Новини. Біля «Житомирської» встановили зупинку, яка займає частину велодоріжки"/>
    <meta property="og:description" content="ЇЇ оточили бруківкою"/>
  </head>
  <body>
    <article>
      <h1>Новини. Біля «Житомирської» встановили зупинку, яка займає частину велодоріжки</h1>
      <address><time datetime="2019-11-29T13:18:05+00:00">29 Nov 2019, 13:18</time> by <a rel="author" href="https://www.the-village.com.ua/users/1192209" target="_blank">Александр Дмитрук</a></address>
      <p>На проспекті Перемоги облаштували нову зупинку громадського транспорту на двосторонній велодоріжці, <a href="https://www.facebook.com/kyivbikecity/posts/2266490243590453?__xts__%5B0%5D=68.ARBVXDZaMjmvpa1b3Be-nmXRewL6yfo2MZtMnWdPhsa5A1ue3e6kJ0Yr9Vvzn55y2SvM7JAjstFQAlK5DLtpm6ZCcbdbYd_RsmE1uZPdGycRgTQ-dKGhmLyYWbMfsmB4blLbLCiwmRTf3xkZy2ycnvCUw8zXEYiWUzvljFEe03aRmBHymQ3yjWu3H4JT22yQ85Ul2XDFGyL-aFOyeu9HboT9GGA079GHcjtfZcZ8jkaVSiR5K3czesZZbB8RpYpjV_xXZBOdEDqGmL-BBE9aj30bWcF5KjqEU5GCXxChYNMvOVwGjcS_xDv4Cdh-Ka6ivUTN13eYAFNkfuzZR92k8vdpi_3L&amp;__tn__=-R">повідомила</a> організація «Київ – велосипедне місто».</p>
      <p>Зупинку «Автостанція «Дачна»» встановили за інвестпроєктом «Київпастрансу» та департаменту транспортної структури КМДА.</p>
      <figure>
        <img src="https://img.the-village.com.ua/the-village.com.ua/post_image-image/EiDORZVm7UfxQLLfFykJpQ.jpg"/>
        <figcaption>Зупинку оточили бруківкою ФЕМ / Ігор Іванов</figcaption>
      </figure>
      <p>«Будівельники проігнорували факт існування велосипедної інфраструктури й на власний розсуд частково замінили покриття велодоріжки з асфальту на бруківку ФЕМ», – розповіли в організації.</p>
      <figure>
        <img src="https://img.the-village.com.ua/the-village.com.ua/post_image-image/1bE8TLiFcz3zvA6eWtlhxA.jpg"/>
        <figcaption>Велодоріжку облаштували у 2013-2016 роках / Google Maps</figcaption>
      </figure>
      <p>Велодоріжку на проспекті Перемоги облаштовували поетапно, під час реконструкції у 2013-2016 роках.</p>
      <figure>
        <img src="https://img.the-village.com.ua/the-village.com.ua/post_image-image/vOG_XrdAqKcz9SJa8oHIzg.png"/>
      </figure>
      <hr/>
      <p> У жовтні на велосипедній доріжці на Пушкінській встановили МАФ Fornetti. Уже за дві доби <a href="https://www.the-village.com.ua/village/city/city-news/290111-na-pushkinskiy-posered-velodorizhki-vstanovili-maf-cherez-dobu-yogo-pribrali">велодоріжку звільнили</a>.</p>
      <p> Читайте «<b><a href="https://t.me/kyivvillage">Нормальні новини</a>»</b> в телеграмі</p>
    </article>
  </body>
</html>