<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/u-beogradu-od-1-januara-jos-10-000-dinara-za-drugo-dete/"/>
    <meta property="og:site_name" content="Krstarica"/>
    <meta property="article:published_time" content="2019-11-29T13:37:00+00:00"/>
    <meta property="og:title" content="U Beogradu od 1. januara još 10.000 dinara za drugo dete"/>
    <meta property="og:description" content="BEOGRAD - Odbornici Skupštine grada Beograda usvojili su danas izmene i dopune Odluke o dodatnim oblicima zaštite porodilja na teritoriji grada Beograda"/>
  </head>
  <body>
    <article>
      <h1>U Beogradu od 1. januara još 10.000 dinara za drugo dete</h1>
      <address><time datetime="2019-11-29T13:37:00+00:00">29 Nov 2019, 13:37</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Odbornici Skupštine grada Beograda usvojili su danas izmene i dopune Odluke o dodatnim oblicima zaštite porodilja na teritoriji grada Beograda koje predviđaju da od sledeće godine svaka žena u Beogradu koja ima drugo rođeno dete dobije dodatnih 10.000 dinara.</p>
      <p>Tom novčanom pomoći, navela je gradska sekretarka za socijalnu zaštitu Nataša Stanisavljević, ukupna naknada će biti 20.000 dinara od Grada Beograda, a ako je porodilja socijalno ugrožena, onda dobija još dodatnih 25.000 dinara.</p>
      <p>Stanisavljević je podsetila da je u prethodne tri godine svake godine povećavana naknada za porodilje.</p>
      <p>Odbornici su usvojili i izmene i dopuni Odluke o pravima i uslugama socijalne zaštite, u cilju uvođenja usluge pomoć u kući za decu sa smetnjama u razvoju.</p>
      <p>Stanisavljevićeva je istakla da Grad Beograd vodi odgovoronu socijalnu politiku i da u poslednjih pet godina nijedno socijalno davanje nije kasnilo nijedan dan.</p>
      <p>(Tanjug)</p>
    </article>
  </body>
</html>