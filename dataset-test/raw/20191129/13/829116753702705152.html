<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191129-osszeverekedett-ket-rab-a-bortonben-egyikuk-lebenult.html"/>
    <meta property="og:site_name" content="Origo"/>
    <meta property="article:published_time" content="2019-11-29T13:08:00+00:00"/>
    <meta property="og:title" content="Összeverekedett két rab a börtönben, egyikük lebénult"/>
    <meta property="og:description" content="Egyiküket műanyag játékok lopásáért ítélték két évre."/>
  </head>
  <body>
    <article>
      <h1>Összeverekedett két rab a börtönben, egyikük lebénult</h1>
      <address><time datetime="2019-11-29T13:08:00+00:00">29 Nov 2019, 13:08</time> by <a rel="author">Kassai József</a></address>
      <p>
        <b>Vélhetően élete végéig kerekesszékbe kerül az a 29 éves férfi, aki összeverekedett egy rabtársával Kassán, a Saca városrészében található börtönben - számolt be az esetről a <a href="https://parameter.sk/">Parameter.sk </a>hírportál.</b>
      </p>
      <aside>A fiatal férfi műanyag játékokat lopott, amiért kétéves büntetését töltötte,</aside>
      <p>fél év múlva pedig feltételesen szabadlábra kerülhetett volna.</p>
      <p>Október végén a férfi a börtönben összeverekedett egy rabtársával, aminek következtében súlyosan megsérült. Kórházba vitték, ahol kiderült, hogy</p>
      <p>
        <mark>minden bizonnyal élete végéig nyaktól lefelé béna marad.</mark>
      </p>
      <figure>
        <img src="https://cdn.nwmgroups.hu/s/img/i/1911/20191129verekedo-szlovak-rab.jpg?w=644&amp;h=362"/>
        <figcaption>A képen látható fiatalember, valószínűleg élete hátralévő részét kerekesszékben tölti majd.<cite>Forrás: Paraméter/ Polícia SR</cite></figcaption>
      </figure>
      <p>A szlovákiai Büntetés-végrehajtási Alkalmazotti Kar (ZJVS) nem vezet statisztikát a rabok közti konfliktusokról, de állításuk szerint ritkák az olyan esetek, amelyeknek súlyos következményei vannak.</p>
      <aside>A szlovák rendőrség nyomozást indított az ügyben.</aside>
    </article>
  </body>
</html>