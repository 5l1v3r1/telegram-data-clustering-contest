<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10276091/urodzil-sie-z-bujna-czupryna-wedlug-rodzicow-wyglada-jak-postac-z-bajki.html"/>
    <meta property="og:site_name" content="Wprost"/>
    <meta property="article:published_time" content="2019-11-29T13:33:00+00:00"/>
    <meta property="og:title" content="Urodził się z bujną czupryną. Według rodziców wygląda jak postać z bajki"/>
    <meta property="og:description" content="Chociaż każdy rodzic twierdzi, że jego dziecko jest najpiękniejsze na świecie, to większość noworodków dla ludzi z zewnątrz wygląda tak samo. Nie można tego powiedzieć o pewnym maluchu z Helsworth, który urodził się z imponującą fryzurą."/>
  </head>
  <body>
    <article>
      <h1>Urodził się z bujną czupryną. Według rodziców wygląda jak postać z bajki</h1>
      <address>
        <time datetime="2019-11-29T13:33:00+00:00">29 Nov 2019, 13:33</time>
      </address>
      <p>
        <b>Chociaż każdy rodzic twierdzi, że jego dziecko jest najpiękniejsze na świecie, to większość noworodków dla ludzi z zewnątrz wygląda tak samo. Nie można tego powiedzieć o pewnym maluchu z Helsworth, który urodził się z imponującą fryzurą.</b>
      </p>
      <p>Sara Morris i Joshua Jones mieszkają w angielskim Helsworth. Pięć miesięcy temu małżeństwo zostało rodzicami, a ich dzieckiem zainteresowały się lokalne media, w tym „Mirror”. Wszystko za sprawą nietypowego wyglądu małego Oscara, który przyszedł na świat z włosami liczącymi pięć centymetrów długości. Fryzura wciąż się rozrastała, a chłopiec pierwszą wizytę u fryzjera zaliczył mając osiem tygodni. Jego wygląd wzbudza zainteresowanie nie tylko internautów, ale również przypadkowych pieszych, którzy spotykają go na spacerach z rodzicami. – Ludzie na ulicy podchodzą do nas i komentują piękne, gęste włosy Oscara – przyznała matka dziecka.</p>
      <p>Rodzice szybko spostrzegli, że ich syn wygląda jak Mowgli, czyli postać z książki „Księga dżungli”, która doczekała się animowanych i filmowych ekranizacji. Wciąż zastanawiają się też, dlaczego ich dziecko urodziło się z tak bujną czupryną. – Naprawdę nie mogliśmy uwierzyć w to, ile miał włosów gdy się urodził. To nie jest coś, co widujesz na co dzień – stwierdziła Morris. Dodała, że chociaż zarówno ona, jak i jej mąż, mają brązowe włosy, ale fryzura ich dziecka i tak bardziej przypomina włosy ojca.</p>
      <related>
        <h4>Czytaj także:</h4>
        <a href="https://www.wprost.pl/swiat/10275479/jej-syn-zmarl-po-trzech-godzinach-zdecydowala-sie-na-poruszajacy-gest.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15932/oscar-jones-od-urodzenia-ma-geste-wlosy-na-glowie-rodzice-nazywaja-go-mowgli.html"/>
      </related>
      <footer>Źródło: Mirror</footer>
    </article>
  </body>
</html>