<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082253-u-kremenchuc-viyavili-25-rchnogo-vodya-z-pdroblenimi-dokumentami.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-29T13:13:00+00:00"/>
    <meta property="og:title" content="У Кременчуці зупинили 25-річного водія з підробленими документами на Opel"/>
    <meta property="og:description" content=" Також хлопець не мав при собі посвідчення водія Кременчуцькі поліцейські виявили 25-річного водія з підробленими документами. За данми патрульної поліції Кременчука, подія сталася на проспекті Лесі"/>
  </head>
  <body>
    <article>
      <h1>У Кременчуці зупинили 25-річного водія з підробленими документами на Opel</h1>
      <address><time datetime="2019-11-29T13:13:00+00:00">29 Nov 2019, 13:13</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1575015316_pdrobn-dokumenti.jpg"/>
      </figure>
      <p>
        <b>Також хлопець не мав при собі посвідчення водія</b>
      </p>
      <p>Кременчуцькі поліцейські виявили 25-річного водія з підробленими документами. За даними патрульної поліції Кременчука, подія сталася на проспекті Лесі Українки.</p>
      <p>Інспектори роти №3 зупинили автомобіль Opel Astra за порушення правил дорожнього руху. Під час перевірки документів патрульні помітили ознаки підробки свідоцтва про реєстрацію. Особливо підозрілим виявився спосіб нанесення інформації: він не відповідав стандарту, а голограмна плівка взагалі була відсутня. Також керманич не надав посвідчення водія.</p>
      <p>У даному випадку вбачається склад злочину, передбачений статтею 358 (Підроблення документів, печаток, штампів та бланків, збут чи використання підроблених документів, печаток, штампів) КК України.</p>
      <p>Патрульні викликали на місця події слідчо-оперативну групу, яка займатиметься встановленням всіх обставин справи.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: патрульна поліція Кременчука</p>
    </article>
  </body>
</html>