<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/iracki-premijer-podneo-ostavku/"/>
    <meta property="og:site_name" content="Krstarica"/>
    <meta property="article:published_time" content="2019-11-29T13:53:00+00:00"/>
    <meta property="og:title" content="Irački premijer podneo ostavku"/>
    <meta property="og:description" content="BAGDAD - Irački premijer Adel Abdul-Mahdi izjavio je danas da će predati svoju ostavku parlamentu, nakon čega su anti-vladini demonstranti počeli da slave"/>
  </head>
  <body>
    <article>
      <h1>Irački premijer podneo ostavku</h1>
      <address><time datetime="2019-11-29T13:53:00+00:00">29 Nov 2019, 13:53</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/522346-750x430.jpg"/>
        <figcaption>Foto: Tanjug/AP Photo/Khalid Mohammed, File</figcaption>
      </figure>
      <p>BAGDAD – Irački premijer Adel Abdul-Mahdi izjavio je danas da će predati svoju ostavku parlamentu, nakon čega su anti-vladini demonstranti počeli da slave na trgu Tahir na kojem su se okupljali skoro dva meseca.</p>
      <p>Abudl-Mahdi je ovo izjavio za iračku televiziju, dan nakon što su snage bezbednosti ubile više od 40 demonstranata, a ubrzo nakon što je irački šiitski verski poglavar Ali al-Sistani upozorio na mogućnost građanskog rata i pozvao pozvao poslanike da povuku podršku vladi, javlja AP.</p>
      <p>Abdul-Mahdi postavljen je za premijera pre nešto više od godinu dana.</p>
      <p>Premijer je rekao da je „s velikom zabrinutošću slušao“ al-Sistanijevu propoved i doneo svoju odluku kao odgovor na njegov poziv i da bi „omogućio i ubrzao njegovo ispunjenje što je pre moguće.“</p>
      <p>Uprkos jučerašnjem krvoproliću, bezbednosne snage ubile su danas još tri demonstranta i ranile osam učesnika protesta, u južnom gradu Nasiriji, prenosi AP.</p>
      <p>Na današnjoj propovedi u gradu Nadžaf, Al-Sistani rekao je da bi parlament, koji je izabrao vladu premijera Adila Abdula-Mahdija, trebalo da razmotri opcije koje su mu na raspolaganju.</p>
      <p>Al-Sistani je rekao da bi demonstranti trebalo da naprave razliku između onih koji mirno protestuju i oni koji pokušavaju da izazovu nasilje, nakon što je spaljena zgrada irasnkog konzulata u Nadžafu.</p>
      <p>Iračke snage bezbednosti ubile su u četvrtak najmanje 40 antivladinih demonstranata u Bagdadu i južnim gradovima Nadžaf i Nasiriji, a nasilje se nastavilo i danas.</p>
      <p>Najmanje 400 demonstranata poginulo je od 1. oktobra, kada su hiljade Iračana izašle na ulice Bagdada i pretežno šiitskih južnih provincija protestujući proticv korupcije, loših institucija i nedostatka radnih mesta. Snage bezbednosti koristile su bojevu municiju, suzavac i dimne bombe za razbijanje demonstracija.</p>
      <p>(Tanjug)</p>
    </article>
  </body>
</html>