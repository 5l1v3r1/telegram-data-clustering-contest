<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80190352/"/>
    <meta property="og:site_name" content="Janam TV"/>
    <meta property="article:published_time" content="2019-11-29T13:03:43+00:00"/>
    <meta property="og:title" content="അക്കിത്തത്തിന് ജ്ഞാനപീഠം ലഭിച്ചതിൽ ഏറെ സന്തോഷമുണ്ടെന്ന് ഉപരാഷ്ട്രപതി"/>
    <meta property="og:description" content="ന്യൂഡൽഹി: മഹാകവി അക്കിത്തം അച്യുതൻ നമ്പൂതിരിയ്ക്ക് ജ്ഞാനപീഠം പുരസ്കാരം ലഭിച്ചതിൽ സന്തോഷമുണ്ടെന്ന് ഉപരാഷ്ട്രപതി എം വെങ്കയ്യ നായിഡു. തന്റെ ട്വിറ്ററിലൂടെയാണ്"/>
  </head>
  <body>
    <article>
      <h1>അക്കിത്തത്തിന് ജ്ഞാനപീഠം ലഭിച്ചതിൽ ഏറെ സന്തോഷമുണ്ടെന്ന് ഉപരാഷ്ട്രപതി</h1>
      <address><time datetime="2019-11-29T13:03:43+00:00">29 Nov 2019, 13:03</time> by <a rel="author">Janam TV Web Desk</a></address>
      <p>ന്യൂഡൽഹി: മഹാകവി അക്കിത്തം അച്യുതൻ നമ്പൂതിരിയ്ക്ക് ജ്ഞാനപീഠം പുരസ്കാരം ലഭിച്ചതിൽ സന്തോഷമുണ്ടെന്ന് ഉപരാഷ്ട്രപതി എം വെങ്കയ്യ നായിഡു. തന്റെ ട്വിറ്ററിലൂടെയാണ് ഉപരാഷ്ട്രപതി അക്കിത്തത്തിന് ആശംസകളുമായി രംഗത്തെത്തിയത്. മലയാളത്തിലായിരുന്നു ഉപരാഷ്ട്രപതിയുടെ ട്വീറ്റ്.</p>
      <p>പ്രശസ്ത മലയാളം കവി ശ്രീ അക്കിത്തം അച്യുതന്‍ നമ്പൂതിരിക്ക് മലയാള സാഹിത്യമേഖലയിലെ സംഭാവനകള്‍ മുന്‍നിര്‍ത്തി ജ്ഞാനപീഠം അവാര്‍ഡ് ലഭിച്ചതില്‍ ഏറെ സന്തോഷമുണ്ട്.</p>
      <p>സാമൂഹ്യ ദുരാചാരങ്ങളെ ഇല്ലാതാക്കാനുള്ള ആഹ്വാനങ്ങളാണ് അദ്ദേഹത്തിന്റെ കവിതകളും കഥകളും നാടകങ്ങളും. എന്റെ എല്ലാ ആശംസകളും ഈ അവസരത്തില്‍ അക്കിത്തത്തിന് നേരുന്നു. സ്വന്തം രചനകളിലൂടെ സമൂഹത്തെ നയിക്കാനും പ്രചോദിപ്പിക്കാനും മഹാകവിക്ക് ഇനിയും സാധിക്കട്ടയെന്നും ഉപരാഷ്ട്രപതി ട്വീറ്റ് ചെയ്തു.</p>
    </article>
  </body>
</html>