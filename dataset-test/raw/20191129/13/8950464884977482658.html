<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/kostol-slovensku-platobny-terminal-milodary/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-29T13:07:59+00:00"/>
    <meta property="og:title" content="Žiadna hotovosť, žiaden problém. Kostol na Slovensku má platobný terminál na milodary"/>
    <meta property="og:description" content="Moderná doba, moderné riešenie. Aj tak sa dá opísať novinka v jednom zo slovenských kostolov."/>
  </head>
  <body>
    <article>
      <h1>Žiadna hotovosť, žiaden problém. Kostol na Slovensku má platobný terminál na milodary</h1>
      <h2>Predbehli ZSSK.</h2>
      <address><time datetime="2019-11-29T13:07:59+00:00">29 Nov 2019, 13:07</time> by <a rel="author" href="https://www.techbyte.sk/author/lukas/" target="_blank">Lukáš Zachar</a></address>
      <p>
        <b>Moderná doba, moderné riešenie. Aj tak sa dá opísať novinka v jednom zo slovenských kostolov. Na prvý pohľad bežné miesto pre veriacich prešlo malou, no šikovnou modernizáciou.</b>
      </p>
      <p>Kostol v bratislavských Rusovciach totiž zaviedol prenosný platobný terminál, <a href="https://www.tvnoviny.sk/domace/1983529_na-slovensku-mame-prvy-kostol-s-platobnym-terminalom-na-milodary">informoval</a> server TVNoviny.</p>
      <p>Terminál je určený pre zbieranie milodarov od návštevníkov. Ak si teda zabudnete vybrať hotovosť, prispieť budete môcť jednoduchým priložením karty či mobilného zariadenia. Farnosť vo <a href="https://www.tvnoviny.sk/domace/1983529_na-slovensku-mame-prvy-kostol-s-platobnym-terminalom-na-milodary">videu</a> TVNoviny vysvetľuje, že sa inšpirovala anglickými kostolmi, v ktorých je to veľmi častý a obľúbený spôsob prispievania.</p>
      <p>Nevýhodou môže byť fakt, že terminál ponúka <b>prednastavenú čiastku príspevku</b>, čo sa nemusí páčiť každému. Má to však aj svetlejšiu stránku.</p>
      <p>Prenosné terminály chcú na Slovensku využiť <b>aj pre charitatívne účely</b>. Ak sa zúčastníte nejakej charitatívnej udalosti, je možné, že tam stretnete aj takýto šikovný terminál. Ako prvá ho chce využiť TV Markíza, a to <b>už 6. decembra</b>.</p>
    </article>
  </body>
</html>