<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/buszkek-lehetnek-rimaszombatiak-kotleba-listaja-elejen-ott-diszeleg-polgijuk-simko"/>
    <meta property="og:site_name" content="Paraméter"/>
    <meta property="article:published_time" content="2019-11-29T13:18:00+00:00"/>
    <meta property="og:title" content="&quot;Büszkék&quot; lehetnek a rimaszombatiak: Kotleba listája elején ott díszeleg a polgijuk, Šimko"/>
    <meta property="og:description" content="Bemutatta jelöltlistáját a Marian Kotleba vezette szégyenteljes ĽSNS is, ahol a 9. helyen nem más szerepel, mit Jozef Šimko, Rimaszombat polgármestere. Nagy tapsot neki!"/>
  </head>
  <body>
    <article>
      <h1>"Büszkék" lehetnek a rimaszombatiak: Kotleba listája elején ott díszeleg a polgijuk, Šimko</h1>
      <h2>Bemutatta jelöltlistáját a Marian Kotleba vezette szégyenteljes ĽSNS is, ahol a 9. helyen nem más szerepel, mit Jozef Šimko, Rimaszombat polgármestere. Nagy tapsot neki!</h2>
      <address>
        <time datetime="2019-11-29T13:18:00+00:00">29 Nov 2019, 13:18</time>
      </address>
      <p>A fasiszta nézeteiről hírhedt gyülekezet élén ki más állna, mint maga a bölcs vezír, Kotleba, akit néhány képviselőtársa követ  a jegyzékben: Rastislav Schlosár és Martin Beluský.</p>
      <p>A lista utolsó helyét a parlametből páros lábbal kipenderített Milan Mazurek foglalhatja el. <a href="https://parameter.sk/romaellenes-kijelentesei-miatt-bunosenek-talalta-birosag-kotleba-kepviselojet-tavozik-parlamentbol"><b>Mint ismeretes, a bíróság szeptember elején bűnösnek találta Milan Mazureket romaellenes kijelentései miatt</b></a>, amelyeket a zsolnai Frontinus rádióban mondott még 2016-ban. A bíróság faji, nemzetiségi, etinkai hovatartozás, illetve meggyőződés miatti gyalázkodás és gyűlöletkeltés ügyében találta bűnösnek a képviselőt, az alkotmány alapján pedig ez azt jelenti, hogy távoznia kell a parlamentből. A rádióműsor egészének kontextusában a szavai az ügyész szerint kimerítik a rasszizmus és a romák elleni uszítás fogalmát.</p>
      <p>Az észkombájn Kotleba úgy véli, a választók majd eldönthetik, hogy Mazurek kijelentéseivel egyetértenek-e vagy sem. És a poén még hátra van: az intellektuális gigász szerint a pártja víziója világos: megőrizni az ország nemzeti és keresztény (!!!) jellegét. </p>
      <p>Jézus forogna a sírjában, hogy ilyen hitvány alakok dobálóznak a kereszténység kifejezéssel. De egy demokráciában ez is lehetséges. Meg az is, hogy Blaha Lujza, a nemzet csalogányának szülővárosát olyan arc vezeti, aki dalolva társul a barnább színárnyalatú bandához.</p>
      <p>(tasr/p)</p>
    </article>
  </body>
</html>