<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/sara/3986112693620623869/%D8%B3%D8%B1%D8%AF%DB%8C-%D8%AF%D8%B3%D8%AA%E2%80%8C%D9%87%D8%A7-%D9%86%D8%B4%D8%A7%D9%86%D9%87-%DA%86%DB%8C%D8%B3%D8%AA%D8%9F"/>
    <meta property="og:site_name" content="Jamejam Online"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="سردی دست‌ها نشانه چیست؟"/>
    <meta property="og:description" content="در فصول سرد طبیعی است که در انگشت‌های دست و پا احساس سرما کنید اما سردی همیشگی انگشتان گاهی می‌تواند دلیل ابتلا به یک بیماری باشد."/>
  </head>
  <body>
    <article>
      <h1>سردی دست‌ها نشانه چیست؟</h1>
      <address>
        <time datetime="2019-11-29T13:00:00+00:00">29 Nov 2019, 13:00</time>
      </address>
      <pre> در فصول سرد طبیعی است که در انگشت‌های دست و پا احساس سرما کنید اما سردی همیشگی انگشتان گاهی می‌تواند دلیل ابتلا به یک بیماری باشد. </pre>
      <p>به گزارش <a href="http://jamejamonline.ir/">جام جم آنلاین</a> از ایسنا، مصرف برخی از داروها مانند داروهای ضدسرطان یا ضداحتقان‌ها، می‌تواند باعث اسپاسم رگ‌های خونی ریز در انگشت‌ها شود. اگر داروی خاصی مصرف می‌کنید و همزمان دچار سردی انگشت‌های دست و پا هستید، حتما به پزشک‌تان اطلاع دهید.</p>
      <p>در مبتلایان به کم‌کاری تیروئید، جریان خون در بدن کاهش می‌یابد و همین اتفاق باعث سردی انگشت‌ها می‌شود. کم کاری تیروئید به مراقبت‌های پزشکی نیاز دارد و با دارو به راحتی قابل‌ درمان است.</p>
      <p>در مبتلایان به سندرم رینود نیز رگ‌های کوچک که خون را به پوست می‌رسانند، باریک شده و در نتیجه گردش خون به این نواحی کمتر می‌شود. در مبتلایان به این سندرم هرگونه قرار گرفتن در معرض استرس یا سرماخوردگی و حتی لمس یک فرمان سرد اتومبیل، می‌تواند گردش خون به دست‌ها را کاهش دهد. اگر مبتلا به این سندرم هستید، کافئین و نیکوتین مصرف نکنید زیرا این مواد محرک می‌توانند نارسایی را بدتر کنند.</p>
      <p>در موارد نادر، سردی انگشتان می‌تواند به دلیل لخته خونی که در جای دیگری از بدن تشکیل شده است رخ دهد. لخته شدن خون یک اورژانس پزشکی است.</p>
      <p>کمبود ویتامین ب ۱۲ نیز باعث سردی دائمی انگشت‌ها می‌شود. این ویتامین در محصولات حیوانی از جمله گوشت، لبنیات و تخم مرغ وجود دارد.</p>
    </article>
  </body>
</html>