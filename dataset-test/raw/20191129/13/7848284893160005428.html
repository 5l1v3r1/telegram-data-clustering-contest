<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/muriel-scudetto-non-mi-sbilancerei-sulla-juve-perche-l-inter-ha-il-timbro-di-conte-324331"/>
    <meta property="og:site_name" content="FcInterNews.it"/>
    <meta property="article:published_time" content="2019-11-29T13:14:14+00:00"/>
    <meta property="og:title" content="Muriel: &quot;Scudetto, non mi sbilancerei sulla Juve perché l'Inter ha il timbro di Conte&quot;"/>
    <meta property="og:description" content="Nella lunga intervista concessa al Corriere dello Sport, Luis Muriel, attaccante dell'Atalanta, ha scelto il gol più bello segnato in carriera, arrivato l'anno scorso quando vestiva la..."/>
  </head>
  <body>
    <article>
      <h1>Muriel: "Scudetto, non mi sbilancerei sulla Juve perché l'Inter ha il timbro di Conte"</h1>
      <address><time datetime="2019-11-29T13:14:14+00:00">29 Nov 2019, 13:14</time> by <a rel="author">Mattia Zangari</a></address>
      <p>Nella lunga intervista concessa al <i>Corriere dello Sport,</i> Luis <b>Muriel</b>, attaccante dell'Atalanta, ha scelto il gol più bello segnato in carriera, arrivato l'anno scorso quando vestiva la maglia della Fiorentina: "La punizione nel match contro l'Inter finito 3-3 dello scorso febbraio. Una legnata incredibile sotto l’incrocio, non è la mia specialità". </p>
      <p>Il colombiano, poi, dice la sua sulla lotta scudetto: "La Juve è la Juve, non ci piove. Ma quest'anno non mi sbilancerei perché l'Inter ha il timbro di Conte, sarà un campionato equilibrato fino alle ultime tre-quattro giornate. Il livello mi piace, è cresciuto rispetto ai miei tempi". </p>
    </article>
  </body>
</html>