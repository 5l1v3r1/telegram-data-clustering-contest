<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805291/%D9%81%D8%B1%D9%88%D8%B4-%DA%86%D9%86%D8%AF-%D8%A8%D8%B1%D8%A7%D8%A8%D8%B1%DB%8C-%D9%BE%D8%B1%D8%AA%D8%B1%D9%87-%D9%85%D9%88%D8%AA%D8%B2%D8%A7%D8%B1%D8%AA-%D8%AF%D8%B1-%DA%A9%D8%B1%DB%8C%D8%B3%D8%AA%DB%8C%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-11-29T13:03:56+00:00"/>
    <meta property="og:title" content="فروش چند برابری پرتره «موتزارت» در کریستیز"/>
    <meta property="og:description" content="پُرتره کم‌یابی از  «موتزارت» ـ موسیقیدان نامدار اتریشی ـ در شعبه پاریس حراجی کریستیز با چهار برابر قیمت برآورده شده اولیه به فروش رفت."/>
  </head>
  <body>
    <article>
      <h1>فروش چند برابری پرتره «موتزارت» در کریستیز</h1>
      <address><time datetime="2019-11-29T13:03:56+00:00">29 Nov 2019, 13:03</time> by <a rel="author">حسین شایسته</a></address>
      <p>پُرتره کم‌یابی از  «موتزارت» ـ موسیقیدان نامدار اتریشی ـ در شعبه پاریس حراجی کریستیز با چهار برابر قیمت برآورده شده اولیه به فروش رفت.</p>
      <p>به گزارش ایسنا به نقل از رویترز، این تابلو نقاشی که پرتره نادری از  «موتزارت» است با قیمت تخمینی ۸۰۰ هزار الی ۱.۲ میلیون یورو قیمت گذارش شده بود اما در نهایت به قیمت چهار میلیون یورو به فروش رفت. </p>
      <p>این یکی از چهار پرتره‌ای است که در تمام طول دوران زندگی این موسیقی‌دان از او کشیده شده است و بخشی از یک مجموعه هنری خصوصی محسوب می‌شود. این نقاشی به «جیانبتینو سینارولی» نقاش ایتالیایی در سال ۱۷۷۰ میلادی نسبت داده شده است.</p>
      <p>این تابلو نقاشی رنگ روغن، «موتزارت» ۱۳ ساله را در حالی که کلاه‌گیس سفیدی به سر دارد و کت قرمزی به تن دارد را در حال نواختن پیانو به تصویر می‌کشد.</p>
      <p>رئیس دپارتمان اساتید قدیمی شعبه پاریس حراجی کریستیز گفت: آنچه درباره این نقاشی بسیار جالب است نت‌های موسیقی است و برخی موسیقی‌شناسان معتقدند اثر می‌تواند اثر خود «موتزارت» باشد. </p>
      <p>در زمانی که این تابلو نقاشی از موتزارت کشیده شد،‌ این موسیقیدان اتریشی برای ادامه دادن مراحل یادگیری موسیقی به ایتالیا سفر و در سراسر این کشور کنسرت برگزار می‌کرد.</p>
      <p>این تابلو نقاشی به سفارش یک ژنرال ونیزی پس از آن که «موتزارت» کنسرتی را  در  شهر «ورونا» اجرا کرد،‌ خلق شد؛ چرا که این ژنرال به شدت تحت تاثیر استعداد «موتزارت» قرار گرفته بود.</p>
      <p>حراجی ساتبیز نیز اخیرا از به فروش گذاشتن صفحه‌ی دست‌نویسی از نت‌های یک قطعه دو دقیقه‌ای که توسط «موتزارت» نوشته شده بود، خبر داد.</p>
      <p>«موتزارت» در سال ۱۷۵۶ در شهر «زالتسبورگ» واقع در اتریش متولد شد و در سال ۱۷۹۱ در سن ۳۵ سالگی درگذشت.</p>
      <p>انتهای پیام</p>
    </article>
  </body>
</html>