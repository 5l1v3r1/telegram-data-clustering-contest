<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/finance-stock/news/607831"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-29T13:47:00+00:00"/>
    <meta property="og:title" content="อาปิโก ไฮเทค ไม่กลัวอุตยานยนต์ในประเทศชะลอ"/>
    <meta property="og:description" content="มั่นใจรายได้ปี 63 โตกว่า 10% แม้ตลาดในประเทศชะลอแต่ส่งออกยังโต ทั้งสหรัฐอเมริกา ยุโรป จีน และอินเดีย"/>
  </head>
  <body>
    <article>
      <h1>อาปิโก ไฮเทค ไม่กลัวอุตยานยนต์ในประเทศชะลอ</h1>
      <address><time datetime="2019-11-29T13:47:00+00:00">29 Nov 2019, 13:47</time> by <a rel="author">PostToday</a></address>
      <p>มั่นใจรายได้ปี 63 โตกว่า 10% แม้ตลาดในประเทศชะลอแต่ส่งออกยังโต ทั้งสหรัฐอเมริกา ยุโรป จีน และอินเดีย </p>
      <p>นายเย็บ ซู ชวน ประธานและประธานเจ้าหน้าที่บริหาร บริษัท อาปิโก ไฮเทค (AH) กล่าวว่า บริษัทตั้งเป้ารายได้ปี 63 จะเติบโตไม่ต่ำกว่า 10% จากปีนี้ แม้ภาพรวม อุตสาหกรรมยานยนต์ในประเทศยังคงชะลอตัว แต่บริษัทขยายตลาดส่งออกไปในหลายประเทศทั่วโลกอย่างต่อเนื่อง โดยปัจจุบันบริษัทมีฐานการผลิตสินค้าในต่างประเทศ ได้แก่ สหรัฐอเมริกา ยุโรป จีน และอินเดีย เป็นต้น ซึ่งยังเติบโตอย่างต่อเนื่องทั้งนี้ บริษัทตั้งเป้าสัดส่วนรายได้จากต่างประเทศจะเติบโตไปมากกว่า 50% ในอนาคต จากปัจจุบันที่มีสัดส่วนรายได้จากต่างประเทศและในประเทศอยู่ที่ 50:50</p>
      <p>ขณะที่บริษัทคาดว่ากำไรสุทธิในปีหน้าจะปรับตัวดีขึ้น จากการยุติการเข้าถือหุ้นในกิจการ Sakthi Automotive Group USA, Inc (SAGUSA) ที่ไม่ทำกำไร ซึ่งเป็นบริษัทย่อยของ Sakthi Global Auto Holdings Limited (SGAH) ประเทศอังกฤษ จากเดิมที่ถือหุ้นในสัดส่วน 100%</p>
      <p>สำหรับปีนี้บริษัทยังมั่นใจว่ารายได้จะเติบโตได้ตามเป้าหมายวางไว้ที่ 10% จากปีก่อนที่มีรายได้ 17,700 ล้านบาท เป็นไปตามยอดขายของลูกค้าที่ยังคงทำได้ดีอย่างต่อเนื่อง ประกอบกับช่วงปลายปีผู้ประกอบการรถยนต์หลายรายจะมีการออกรถยนต์รุ่นใหม่ออกมาด้วย ส่วนกำไรสุทธิยอมรับว่าจะปรับตัวลดลงจากปีก่อนทำได้ 1,299.16 ล้านบาท หลัง ได้รับผลกระทบจากการรับรู้ส่วนแบ่งผลขาดทุนจากบริษัท Sakthi Global Auto Holdings Limited (SGAH) ประเทศอังกฤษ</p>
    </article>
  </body>
</html>