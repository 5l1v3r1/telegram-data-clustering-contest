<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%b9-%cf%83%cf%87%ce%ae%ce%bc%ce%b1-%ce%ad%cf%87%ce%b5%ce%b9-%cf%84%ce%bf-%cf%80%ce%ac%cf%81%ce%ba%ce%bf-%cf%84%ce%b7%cf%82-%ce%b3%ce%b5%ce%b9%cf%84%ce%bf%ce%bd%ce%b9%ce%ac%cf%82-%cf%83%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T13:29:57+00:00"/>
    <meta property="og:title" content="Τι σχήμα έχει το πάρκο της γειτονιάς σας και τι ρόλο παίζει αυτό στη μακροζωία σας"/>
    <meta property="og:description" content="Είναι αναμφίβολα ωφέλιμο για την υγεία μας να έχουμε ένα πάρκο κοντά στη γειτονιά μας. Μια νέα έρευνα υποστηρίζει ότι παίζει ρόλο και το σχήμα του πάρκου για την μακροζωία μας!"/>
  </head>
  <body>
    <article>
      <h1>Τι σχήμα έχει το πάρκο της γειτονιάς σας και τι ρόλο παίζει αυτό στη μακροζωία σας</h1>
      <address>
        <time datetime="2019-11-29T13:29:57+00:00">29 Nov 2019, 13:29</time>
      </address>
      <p>
        <b>Είναι αναμφίβολα ωφέλιμο για την υγεία μας να έχουμε ένα πάρκο κοντά στη γειτονιά μας. Μια νέα έρευνα υποστηρίζει ότι παίζει ρόλο και το σχήμα του πάρκου για την μακροζωία μας!</b>
      </p>
      <h3>Αυτό είναι το καλύτερο αγχολυτικό που ανακουφίζει σίγουρα</h3>
      <p>Τα πάρκα συνήθως είναι τετραγωνισμένα, με βάση το πολεοδομικό τετράγωνο στο οποίο εντοπίζονται, αλλά τα ασύμμετρου σχήματος πάρκα μειώνουν την θνησιμότητα των πολιτών που κατοικούν κοντά τους διαπιστώνει νέα έρευνα που δημοσιεύθηκε στο The Lancet Planetary Health.</p>
      <figure>
        <img src="https://www.pentapostagma.gr/wp-content/uploads/2019/11/191128175238_park-550x314.jpg"/>
      </figure>
      <p>Ή Huaquing Wang μεταδιδακτορική φοιτήτρια αστικών και τοπικών επιστημών και ο καθηγητής μέσων απεικόνισης του χώρου Lou Tassinary του Πανεπιστημίου Texas A &amp; M σχολιάζουν ότι όλες οι έρευνες που διερευνούν την επίδραση του φυσικού περιβάλλοντος στην ανθρώπινη υγεία εστιάζουν στη ποσότητα του πράσινου σε ένα χώρο, αλλά οι ίδιοι διαπίστωσαν ότι το σχήμα ή η φόρμα του πάρκου παίζει σημαντικό ρόλο σ’ αυτό τον συσχετισμό.</p>
      <p>Οι ερευνητές πραγματοποίησαν στατιστική ανάλυση των δεδομένων εδαφικής κάλυψης της Φιλαδέλφεια προκειμένου να αξιολογήσουν συσχετισμούς ανάμεσα στις τοπικές μετρήσεις τοπίου και στα επίπεδα υγείας των κατοίκων της περιοχής.</p>
      <p>Παρατήρησαν ότι οι κάτοικοι περιοχών με περίπλοκα δομημένους χώρους πράσινου είχαν χαμηλότερο δείκτη θνησιμότητας, γεγονός που σύμφωνα με τους ερευνητές υποδεικνύει ότι μερικές αρχιτεκτονικές παρεμβάσεις σύνδεσης χώρων πρασίνου και προσθήκης νέων στους ήδη υπάρχοντες θα μπορούσε να αποτελέσει μια στρατηγική παρέμβασης με στόχο την προαγωγή της υγείας των κατοίκων των πόλεων.</p>
      <figure>
        <img src="https://www.pentapostagma.gr/wp-content/uploads/2019/11/191122164548_woman_park.jpg"/>
      </figure>
      <p>Τα πολλαπλά σημεία πρόσβασης σε αυτούς τους ασύμμετρους χώρους πρασίνου ίσως να εξηγούν και την επίδρασή τους στην υγεία υποστηρίζουν οι ερευνητές.</p>
      <p>Επομένως βάσει των στοιχείων της έρευνας όσο πιο περίπλοκο το σχήμα του πάρκου τόσο το καλύτερο για την υγεία των κατοίκων της περιοχής.</p>
      <p>«Τα ευρήματά μας μας φέρνουν ένα βήμα πιο κοντά στην κατανόηση των υποκείμενων μηχανισμών της προστατευτικής δράσης των χώρων πρασίνου στην θνησιμότητα» σημειώνουν οι ερευνητές.</p>
    </article>
  </body>
</html>