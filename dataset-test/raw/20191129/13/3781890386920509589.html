<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/744326"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T13:25:00+00:00"/>
    <meta property="og:title" content="&quot;ยอดขุนพล&quot;ใช้เหลี่ยมสยบ&quot;เซราะกราว&quot;ที่ลุมพินี"/>
    <meta property="og:description" content="'ยอดขุนพล ศิษย์มนต์ชัย' ไม่ได้มีแค่หมัด งัดเหลี่ยมมาช่วย ก่อนพลิกต้อนชนะคะแนน 'เซราะกราว เพชรยินดีอะคาเดมี่' ไปแบบขาดลอย"/>
  </head>
  <body>
    <article>
      <h1>"ยอดขุนพล"ใช้เหลี่ยมสยบ"เซราะกราว"ที่ลุมพินี</h1>
      <address>
        <time datetime="2019-11-29T13:25:00+00:00">29 Nov 2019, 13:25</time>
      </address>
      <p>
        <b>"ยอดขุนพล ศิษย์มนต์ชัย" ไม่ได้มีแค่หมัด งัดเหลี่ยมมาช่วย ก่อนพลิกต้อนชนะคะแนน "เซราะกราว เพชรยินดีอะคาเดมี่" ไปแบบขาดลอย</b>
      </p>
      <p>     เซราะกราว เพชรยินดีอะคาเดมี่ (มุมแดง) นักชกรุ่นยักษ์ของค่ายเพชรยินดีอะคาเดมี่ ช่วงยกต้น ๆ ชิงหวดแข้งต้านการบุกต่อยหมัดของ ยอดขุนพล ศิษย์มนต์ชัย (น้ำเงิน)​ ได้ดีกว่าดูได้เปรียบ แต่ในยกที่ 4 เซราะกราวโดนหมัดโดนหักเททิ้งล้มระเนระนาด ทำราคาต่อ-รองพลิกข้ามไปอยู่ที่ ยอดขุนพล พลิกกลับมาเป็นต่อหลายช่วงตัว เมื่อครบห้ายก ยอดขุนพล พลิกล็อกเอาชนะแต้มไป ในการชกเป็นคู่เอก ช่อง True 4 U “ศึกทรูโฟร์ยูมวยมันส์วันศุกร์” เมื่อวันศุกร์ที่ 29 พ.ย. ที่สนามมวยเวทีลุมพินี รามอินทรา</p>
      <figure>
        <img src="https://www.dailynews.co.th/admin/upload/20191129/news_VZPcwwUkyd203634_533.jpg?v=201911292110?v=2046"/>
      </figure>
      <p>      ส่วนผลคู่อื่น ฉมวกเพชร อโยธยาไฟต์ยิม หมดสี่ยกเป็นรอง 50-1 ก่อนที่ยกห้าปล่อยตัวออกมาเร่งเดินสาวหมัดได้นับ 8 ก่อนจะพลิกล็อกเอาชนะคะแนน เพชรวันแมน ส.รัตโน ไปแบบล็อกถล่ม, กึกก้อง 13 เหรียญทาวเวอร์ ชนะคะแนน ดาวมงคล พ.เพชรมากคง, ขวัญมงคล เสถียรพงษ์มงคลมวย ชนะน็อก แสงตะวัน แสงอาทิตย์มวยไทย ยก 4.   </p>
    </article>
  </body>
</html>