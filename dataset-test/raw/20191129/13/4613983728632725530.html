<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/euromoney/inflatsiyata-v-evrozonata-se-pokachva-poveche-ot-ochakvanoto.html"/>
    <meta property="og:site_name" content="Money.bg"/>
    <meta property="article:published_time" content="2019-11-29T13:21:20+00:00"/>
    <meta property="og:title" content="Инфлацията в еврозоната се покачва повече от очакваното"/>
    <meta property="og:description" content="Въпреки по-ниските цени на енергията"/>
  </head>
  <body>
    <article>
      <h1>Инфлацията в еврозоната се покачва повече от очакваното</h1>
      <address>
        <time datetime="2019-11-29T13:21:20+00:00">29 Nov 2019, 13:21</time>
      </address>
      <p>Потребителските цени в еврозоната през ноември са нараснали по-бързо от очакваното, въпреки спада на енергийните разходи. Според данни статистическата служба на ЕС Eurostat това се дължи на покачването на цените на храните и по-скъпите цени в сектора на услугите, пише Reuters.</p>
      <p>Потребителските цени в 19-е страни този месец се повишават с 1% на годишна база от 0,7% през октомври.</p>
      <p>При цените на необработените храни се регистрира ръст с 1,8% спрямо ноември предходната година, от 0,7% спрямо октомври. Междувременно цените на енергията паднаха с 3,2% за същия период.</p>
      <p>В същото време основната инфлация през ноември се е ускорила до 1,5% на годишна база от 1,2% през предишния месец, което надмина очакванията на пазара за ръст от 1,3%.</p>
      <p>При цените в сектора на услугите, който е задвижва повече от две трети от брутния вътрешен продукт на еврозоната, Eurostat регистрира за ноември увеличение до 1,9% на годишна база при стойности от 1,5% през октомври.</p>
      <p>Европейската централна банка (ЕЦБ) цели в средносрочен план да задържи инфлацията малко под 2%, но от години не успява да приближи стойностите до целта си, въпреки прекалено свободната си фискална политика.</p>
      <p>Данните на статистическата служба показват още, че безработицата в еврозоната продължава да спада, като нивото за месец октомври е 7,5%.</p>
    </article>
  </body>
</html>