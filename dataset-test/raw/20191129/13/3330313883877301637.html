<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905759/verslagenheid-bij-psv-na-afgang-dit-was-een-zwarte-pagina-voor-ons-alweer-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T13:33:00+00:00"/>
    <meta property="og:title" content="Verslagenheid bij PSV na afgang: &quot;Dit was een zwarte pagina voor ons, alweer&quot;"/>
    <meta property="og:description" content="Denzel Dumfries oogde aangeslagen na de smadelijke 4-0 nederlaag die PSV donderdagavond leed bij Sporting Portugal. Daardoor eindigt het Europese avontuur van de Eindhovenaren al voor de winterstop en dat doet aanvoerder Dumfries pijn. De rechtsback van PSV schaamde zich zichtbaar voor de prestaties van zijn team. &quot;Dit was een zwarte pagina voor ons, alweer&quot;, verzucht hij voor de camera van FOX Sports. &quot;Ook hoe de goals tot stand komen. Twee ingooien, een corner en een penalty. Dat is niet best.&quot; PSV ligt door gÃªnante nederlaag bij Sporting uit de Europa League PSV staat voor loodzware klus in Eredivisie: 'We moeten niet aan de titel denken'"/>
  </head>
  <body>
    <article>
      <h1>Verslagenheid bij PSV na afgang: "Dit was een zwarte pagina voor ons, alweer"</h1>
      <address>
        <time datetime="2019-11-29T13:33:00+00:00">29 Nov 2019, 13:33</time>
      </address>
      <p>
        <b>Denzel Dumfries oogde aangeslagen na de smadelijke 4-0 nederlaag die PSV donderdagavond leed bij Sporting Portugal. Daardoor eindigt het Europese avontuur van de Eindhovenaren al voor de winterstop en dat doet aanvoerder Dumfries pijn.</b>
      </p>
      <p>De rechtsback van PSV schaamde zich zichtbaar voor de prestaties van zijn team. "Dit was een zwarte pagina voor ons, alweer", verzucht hij voor de camera van <a href="https://www.foxsports.nl/video/3151774/dumfries-een-zwarte-pagina-weer/">FOX Sports</a>. "Ook hoe de goals tot stand komen. Twee ingooien, een corner en een penalty. Dat is niet best."</p>
      <p>De drieduizend PSV-fans in het stadion waren na afloop kwaad en dat kan Dumfries wel begrijpen. "In de rust wilden we onze rug rechten, ook voor de supporters die meegereisd zijn. Het hoofd niet laten hangen. Uiteindelijk doet het toch pijn."</p>
      <p>Daarmee is PSV al na vijf wedstrijden in de groepsfase van de Europa League uitgeschakeld en spelen de Brabanders in de laatste wedstrijd tegen Rosenborg alleen nog voor de bonus en UEFA-punten. "Dat mag gewoon niet. Verschrikkelijk zuur. Ik denk dat dat voor iedereen wel duidelijk is."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905686/psv-uit-de-europa-league-gekegeld-na-genante-nederlaag-in-lissabon.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/905727/baumgartl-denkt-niet-aan-kampioenschap-bij-stuttgart-tijden-als-deze-meegemaakt-.html?campname=highlighted-content&amp;camplink=onderaan"/>
      </related>
    </article>
  </body>
</html>