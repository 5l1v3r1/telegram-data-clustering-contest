<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/uppgift-maltas-premiarminister-avgar"/>
    <meta property="og:site_name" content="SVT Nyheter"/>
    <meta property="article:published_time" content="2019-11-29T13:58:06+00:00"/>
    <meta property="og:title" content="Uppgift: Maltas premiärminister avgår"/>
    <meta property="og:description" content="Maltas premiärminister Joseph Muscat har meddelat sina kollegor att han inom kort kommer att avgå, rapporterar den maltesiska tidningen Times of Malta."/>
  </head>
  <body>
    <article>
      <h1>Uppgift: Maltas premiärminister avgår</h1>
      <address><time datetime="2019-11-29T13:58:06+00:00">29 Nov 2019, 13:58</time> by <a rel="author">TT</a></address>
      <p>
        <b>Maltas premiärminister Joseph Muscat har meddelat sina kollegor att han inom kort kommer att avgå, rapporterar den maltesiska tidningen Times of Malta.</b>
      </p>
      <p>Omfattande protester har krävt Joseph Muscats avgång sedan utredningen av mordet på journalisten Daphne Caruana Galizia trappats upp, med uppgifter som på olika sätt blandat in regeringstjänstemän och statsråd.</p>
      <p>Regeringens tidigare stabschef avgick tidigare i veckan och greps kort därpå av polis. Han släpptes på torsdagen.</p>
      <p>Den inflytelserika affärsmannen Yorgen Fenech, som greps förra veckan när han var på väg att lämna landet, beskrivs nu som huvudmisstänkt.</p>
      <h3>Två ministrar har avgått</h3>
      <p>Under den senaste veckan har det rapporterats hur han har ekonomiska kopplingar till den före detta stabschefen och de två ministrar som också har avgått.</p>
      <p>Enligt Times of Maltas källor kommer Yorgen Fenech formellt att anklagas för mordet i en domstol, varpå Joseph Muscat kommer att meddela sin avgång i ett tv-sänt tal.</p>
      <related>
        <h4>Relaterat</h4>
        <a href="https://www.svt.se/nyheter/tidigare-stabschefen-i-malta-gripen-for-mord-pa-journalist"/>
        <a href="https://www.svt.se/nyheter/utrikes/foretagsledare-gripen-for-mord-pa-journalist"/>
        <a href="https://www.svt.se/nyheter/utrikes/malta-vill-benada-misstankt-om-han-avslojar-vem-som-bestallde-journalistmord"/>
        <a href="https://www.svt.se/nyheter/utrikes/tre-atalas-for-journalistmord-pa-malta"/>
      </related>
    </article>
  </body>
</html>