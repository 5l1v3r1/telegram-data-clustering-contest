<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nra.lv/latvija/298369-auto-ipasniekiem-no-svetdienas-masinam-jabut-obligati-aprikotam-ar-ziemas-riepam.htm"/>
    <meta property="og:site_name" content="nra.lv"/>
    <meta property="article:published_time" content="2019-11-29T13:29:00+00:00"/>
    <meta property="og:title" content="Auto īpašniekiem! No svētdienas mašīnām jābūt obligāti aprīkotām ar ziemas riepām"/>
    <meta property="og:description" content="Laikā no svētdienas, 1.decembra līdz 2020.gada 1.martam visiem automobiļiem vai autobusiem, kura pilna masa nepārsniedz 3,5 tonnas, jābūt aprīkotiem ar riepām, kas paredzētas braukšanai ziemas apstākļos, informēja Valsts policija."/>
  </head>
  <body>
    <article>
      <h1>Auto īpašniekiem! No svētdienas mašīnām jābūt obligāti aprīkotām ar ziemas riepām</h1>
      <address><time datetime="2019-11-29T13:29:00+00:00">29 Nov 2019, 13:29</time> by <a rel="author">©F64</a></address>
      <p>Laikā no svētdienas, 1.decembra līdz 2020.gada 1.martam visiem automobiļiem vai autobusiem, kura pilna masa nepārsniedz 3,5 tonnas, jābūt aprīkotiem ar riepām, kas paredzētas braukšanai ziemas apstākļos, informēja Valsts policija.</p>
      <blockquote>Šo noteikumu neievērošanas gadījumā ir paredzēts sods 30 eiro apmērā. Savukārt, ziemas riepām minimālais protektora dziļums var būt četri milimetri.</blockquote>
      <p>Policija vērš uzmanību, ka ziemas periodā braukšana bez laika apstākļiem piemērotām riepām ir bīstama, jo aukstajā laikā uz ceļiem veidojas ledus, kas samazina riepu saķeri ar ceļa virsmu, kā rezultātā var sākties slīdēšana. Ziemas riepas nodrošina, lai šī saķere ar brauktuves virsmu būtu pēc iespējas labāka.</p>
      <p>Tāpat svarīgi ievērot, ka ziemas periodā jāizvēlas laika apstākļiem atbilstošs braukšanas ātrums, kā arī autovadītājiem jāizvairās no strauju manevru veikšanas.</p>
      <p><a href="https://nra.lv/latvija/298369-auto-ipasniekiem-no-svetdienas-masinam-jabut-obligati-aprikotam-ar-ziemas-riepam.htm#">Lasīt visu</a>  </p>
    </article>
  </body>
</html>