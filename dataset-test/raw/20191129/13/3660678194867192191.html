<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/politics/406774/"/>
    <meta property="og:site_name" content="Ukr.Media"/>
    <meta property="article:published_time" content="2019-11-29T13:24:00+00:00"/>
    <meta property="og:title" content="Кабмін планує в найближчі 3 місяці запустити новий сервіс, який дозволить відмовитися від паперових квитанцій про оплату"/>
    <meta property="og:description" content="В Кабміні хочуть скасувати паперові квитанції."/>
  </head>
  <body>
    <article>
      <h1>Кабмін планує в найближчі 3 місяці запустити новий сервіс, який дозволить відмовитися від паперових квитанцій про оплату</h1>
      <address>
        <time datetime="2019-11-29T13:24:00+00:00">29 Nov 2019, 13:24</time>
      </address>
      <p>В Кабміні хочуть скасувати паперові квитанції.</p>
      <figure>
        <img src="https://ukr.media/static/ba/aimg/4/0/6/406774_1.jpg"/>
      </figure>
      <p>Міністр Кабінету міністрів Дмитро Дубілет анонсував створення нового сервісу, який дозволить відмовитися від паперових квитанцій про оплату, інформує <a href="https://ukr.media/">Ukr.Media</a>.</p>
      <p>"Ми плануємо запустити сервіс, який дозволить позбутися такого явища, коли чиновники вимагають від громадян квитанцію про оплату (часто ще й з мокрою печаткою)", — написав він сьогодні, 29 листопада, на своїй сторінці в Facebook.</p>
      <p>За словами Дубілета, сервіс буде схожий на той, який запустили раніше Приватбанк, на якому можна перевірити квитанцію за її номером. Новий працюватиме для всіх банків.</p>
      <p>"Ми створимо веб-сторінку (наприклад, check.gov.ua), до якої через просте і надійне API зможуть підключитися будь-які українські банки. Користувач заходить на сторінку, вводить номер квитанції — і бачить її на екрані. За потреби можна звантажити її з накладеним ЕЦП (електронним цифровим підписом)", — зазначив він.</p>
      <p>Таким чином, зробивши платіж, квитанцію про оплату можна показати з телефону.</p>
      <p>Дубілет додав, що після запуску нового сервісу уряд зобов'яже всі держоргани переглянути свої процедури та не вимагати паперових квитанцій.</p>
      <p>Оскільки регулювання нового сервісу проходить на рівні Кабміну, а не Верховній Раді, його планують запустити протягом 1-3 місяців.</p>
      <p><a href="https://ukr.media/cabmin/">Кабмін</a> <a href="https://ukr.media/servis/">Сервіс</a> <a href="https://ukr.media/onlain-servis/">Онлайн-сервіс</a> <a href="https://ukr.media/dmitrii-dubilet/">Дмитро Дубілет</a></p>
    </article>
  </body>
</html>