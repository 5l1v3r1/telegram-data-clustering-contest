<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/ethniki/article/75042/oxi-apo-toys-printezi-papanikolaoy-koniari-stin-ethniki"/>
    <meta property="og:site_name" content="ΦΩΣ"/>
    <meta property="article:published_time" content="2019-11-29T13:11:33+00:00"/>
    <meta property="og:title" content="«Όχι» από τους Πρίντεζη, Παπανικολάου, Κόνιαρη στην Εθνική"/>
    <meta property="og:description" content="Οι παίκτες του Ολυμπιακού Γιώργος Πρίντεζης, Κώστας Παπανικολάου, Αντώνης Κόνιαρης με επιστολή τους στην ΕΟΚ, γνωστοποίησαν την απόφασή τους να μην αγωνιστούν..."/>
  </head>
  <body>
    <article>
      <h1>«Όχι» από τους Πρίντεζη, Παπανικολάου, Κόνιαρη στην Εθνική</h1>
      <h2>Οι παίκτες του Ολυμπιακού Γιώργος Πρίντεζης, Κώστας Παπανικολάου, Αντώνης Κόνιαρης με επιστολή τους στην ΕΟΚ,  γνωστοποίησαν την απόφασή τους να μην  αγωνιστούν ξανά στην Εθνική Ελλάδος.</h2>
      <address><time datetime="2019-11-29T13:11:33+00:00">29 Nov 2019, 13:11</time> by <a rel="author">ΦΩΣ TEAM</a></address>
      <p>Πριν από λίγο οι παίκτες του <b>Ολυμπιακού Γιώργος Πρίντεζης, Αντώνης Κόνιαρης και Κώστας Παπανικολάου</b> έστειλαν επιστολή στην ΕΟΚ με την οποία έκαναν γνωστή την απόφασή τους να<b> μην ξαναπαίξουν για την Εθνική Ελλάδος.</b></p>
      <p>Ο λόγος είναι ότι σε συνάντηση που είχαν <b>οι Πρίντεζης, Παπανικολάου με τον ομοσπονδιακό τεχνικό της ομάδας Ρικ Πιτίνο,</b> πήραν τη διαβεβαίωση ότι δεν θα προπονήσει άλλη ομάδα, αλλά τελικά ανακοινώθηκε και από τον Παναθηναϊκό. Το ίδιο τους διαβεβαίωσαν και από την Ομοσπονδία.</p>
      <p>
        <a href="https://www.fosonline.gr/basket/ethniki/article/74809/ethniki-mpasket-to-programma-sto-proolympiako">Εθνική μπάσκετ: Το πρόγραμμα στο Προολυμπιακό τουρνουά</a>
      </p>
      <p><b>Επειδή λοιπόν οι παίκτες της ομάδας του Πειραιά, θεωρούν ότι τους κορόιδεψε τόσο ο Αμερικανός, όσο και ο Βασιλακόπουλος,</b> πήραν τη συγκεκριμένη απόφαση, ξεκαθαρίζοντας πως εάν δεν αλλάξει η κατάσταση,<b> δε θα αγωνιστούν ξανά με το εθνόσημο.</b></p>
      <p>
        <a href="https://www.fosonline.gr/basket/ethniki/article/74803/pitino-gia-proolympiako-polla-tha-exartithoyn-apo-to-an-tha-erthei-o-giannis">Πιτίνο για Προολυμπιακό: «Πολλά θα εξαρτηθούν από το αν θα έρθει ο Γιάννης...»</a>
      </p>
      <p>Να σημειωθεί πως ο υπαρχηγός του Ολυμπιακού Γιώργος Πρίντεζης είναι μέλος της Εθνικής από το 2008, ο Παπανικολάου από το 2009 ενώ ο Κόνιαρης από το 2017.</p>
      <p>
        <b>Κι όσον αφορά την υποκριτική ΕΟΚ, είχε εκφράσει μέσω διαρροής τη δυσαρέσκεια της για τη συνεργασία Πιτίνο-Παναθηναϊκού, αλλά πέραν τούτου ουδέν... Η υποκρισία σε όλο της το μεγαλείο με τον Γιώργο Βασιλακόπουλου να μας περνά για αφελείς, όταν στο παρελθόν είχε κινήσει γη και ουρανό για να φύγει ο Γιαννάκης από την Εθνική, όταν συμφώνησε με τον Ολυμπιακό. Και τα κατάφερε...</b>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/article/75043/mitelntoitser-anakoinose-ton-tzoi-ntorsei-pic"/>
        <a href="https://www.fosonline.gr/podosfairo/superleague/article/75016/se-rythmoys-mantsester-to-olympiakos-paok"/>
        <a href="https://www.fosonline.gr/podosfairo/eyropi/article/75026/alkmaar-rixi-xiaston-o-xatzidiakos-vid"/>
        <a href="https://www.fosonline.gr/podosfairo/superleague/article/75032/olympiakos-ti-tha-kanei-o-martins-me-ton-meria"/>
        <a href="https://www.fosonline.gr/medianews/article/74952/olympiakos-armani-milano-to-kanali-poy-tha-metadosei-ton-agona"/>
        <a href="https://www.fosonline.gr/basket/euroleague/liveblog/75029/live-olympiakos-armani-milano-21-30"/>
      </related>
    </article>
  </body>
</html>