<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/domotron-po-prekonani-ciela-na-indiegogo-prinasa-novy-produkt-a-vyrazne-znizuje-ceny-svojho-ai-systemu/266193"/>
    <meta property="og:site_name" content="touchIT"/>
    <meta property="article:published_time" content="2019-11-29T13:26:52+00:00"/>
    <meta property="og:title" content="Domotron po prekonaní cieľa na Indiegogo prináša nový produkt a výrazne znižuje ceny svojho AI systému"/>
    <meta property="og:description" content="Nový smart vypínač Domotron Switch Pro v modernom dizajne je ideálny pre všetky typy osvetlení či ovládanie žalúzií. Urobí ich inteligentnými. Domotron pri príležitosti dnešného Black Friday a"/>
  </head>
  <body>
    <article>
      <h1>Domotron po prekonaní cieľa na Indiegogo prináša nový produkt a výrazne znižuje ceny svojho AI systému</h1>
      <address><time datetime="2019-11-29T13:26:52+00:00">29 Nov 2019, 13:26</time> by <a rel="author">redakcia touchIT</a></address>
      <p>
        <b>
          <b>Nový smart vypínač Domotron Switch Pro v modernom dizajne je ideálny pre všetky typy osvetlení či ovládanie žalúzií. Urobí </b>
          <b>ich inteligentnými.</b>
        </b>
      </p>
      <p>Domotron pri príležitosti dnešného Black Friday a prekonaní viac ako 100% cieľovej sumy nedávno spustenej Indiegogo kampane dočasne znižuje ceny balíkov a pridáva úplne nový smart vypínač Switch Pro. Ten dokáže zmeniť akékoľvek osvetlenie či žalúzie na inteligentné. Nové balíčky s Domotron Hub i bez neho sú už dostupné na <a href="https://www.indiegogo.com/projects/domotron-the-most-advanced-ai-smart-home-hub/x/22712434%23/">Indiegogo</a> za výrazne nižšie ceny ako doteraz.</p>
      <p>Spoločnosť Domotron, pri príležitosti prekvapivo rýchleho prekonania stanovenej cieľovej sumy v kampani na Indiegogo a dnešného Čierneho piatku (Black Friday), sa rozhodla uviesť do života úplne nový vypínač Domotron Switch Pro a zároveň znížiť ceny celého systému.</p>
      <p><i>„Len pred pár dňami sme prišli na trh s produktom, ktorý vďaka AI premení </i><i>‚kv</i><i>ázi chytr</i><i>é </i><i>domácnosti</i><i>’ </i><i>na skutočn</i><i>é </i><i>smart homes. </i><i>Úspech sa dostavil okamžite, nazbierali sme za týždeň 30 tisíc dolárov a splnili cieľ. Našim ďalším krokom je predstavenie vypínača, ktorý nielen logicky rozší</i><i>ri cel</i><i>ý náš ekosyst</i><i>é</i><i>m, ale pre mnoho ľudí sa môže stať </i><i>ich </i><i>úplne prvým smart zariadením v domácnosti,</i><i>“ </i>povedal Alex Janušek, CEO spoločnosti Domotron.</p>
      <h3>Múdrejšia domácnosť vďaka jedinému vypínaču</h3>
      <p>Nový vypínač je unikátny tým, že sa inštaluje namiesto klasického vypínaču, ktorý v domácnosti ovláda osvetlenie, žalúzie či čokoľvek na elektrickú energiu (garážová brána, závesy, strešné okno, klimatizáciu…). Domotron Switch Pro je tak dokonalé riešenie pre všetkých, ktorí nemajú doma smart osvetlenie, vrátane všetkých dizajnových svietidiel so špecifickými zdrojmi svetla. Switch Pro dokáže premeniť i obyčajnú garážovú bránu na smart prvok v domácnosti. Nerobí mu problém prakticky nič.</p>
      <p>Dizajn vypínača i jeho viditeľné komponenty sú pritom identické s bezdrôtovým vypínačom Domotron Switch Air. Fungujú tak nielen bežné dotyky pre zapnutie a vypnutie, ale aj stmievanie pomocou pohybu prsta po dotykovej ploche vypínača so skrytým LED displejom. Samozrejmosťou sú aj gestá pre zjednodušenie ovládania či automatické zapínanie a vypínanie v prípade prítomnosti používateľa v miestnosti.</p>
      <p>Domotron Switch Pro dokáže fungovať aj bez centrálneho systému Domotron Hub. Vo vypínači sú totiž všetky dôležité prvky, vrátane citlivých senzorov (meranie vlhkosti, okolitého svetla, kvality vzduchu, teploty a prítomnosť používateľa v miestnosti) a Wi-Fi modulu. Pomocou neho je možné vypínač pripojiť k aplikácii Domotron App (Android aj iOS) a z pohodlia gauča tak sledovať teplotu napríklad v detskej izbe, alebo zhasnúť deťom svetlo. Na vzdialené ovládanie aj z opačnej strany sveta je však nutné mať aj Domotron Hub pripojiteľný k internetu.</p>
      <figure>
        <img src="https://touchit.sk/wp-content/uploads/2019/11/Domotron-lifestyle-11_nowat-1024x683.jpg"/>
      </figure>
      <h3>S Domotron Hub je všetko jednoduchšie</h3>
      <p>Práve integrácia všetkých neinteligentných prvkov domácnosti do systému Domotron s umelou inteligenciou je tou najväčšou výhodou nového vypínača Switch Pro. Systém Domotron je totiž vybavený osobným asistentom s umelou inteligenciou, ktorý komunikuje s používateľom prostredníctvom jednoduchého rozhrania. Vďaka tomu mení inak podrobné technické nastavenia na ľahko pochopiteľné otázky a navyše prispôsobuje tempo návrhov podľa miery, akou si používateľ adaptuje automatizáciu.</p>
      <p>Domotron na automatické fungovanie domácich technológií, ako napríklad nastavenie žalúzií či úpravu intenzity osvetlenia, využíva aj údaje o počasí špecifické pre danú polohu (vrátane aktuálnej oblačnosti), alebo astronomické údaje (východ a západ slnka, fáza Mesiaca). Zároveň využíva aj tzv. geofence, ktorý používateľom umožňuje naviazať zapnutie svetiel alebo otvorenie garážovej brány na ich aktuálnu vzdialenosť od domova.</p>
      <h3>Zľava až 50% cez Indiegogo</h3>
      <p>Systém Domotron, vrátane nového vypínača Switch Pro, je možné si už teraz objednať <a href="https://www.indiegogo.com/projects/domotron-the-most-advanced-ai-smart-home-hub/x/22712434%23/">cez crowdfundingovú platformu Indiegogo</a> so zľavou viac ako 50% z konečnej predajnej ceny! Jeden vypínač Switch Pro pritom stojí len 99 dolárov, no rovnakú sumu teraz stojí aj unikátny Domotron Hub s umelou inteligenciou či bezdrôtový vypínač Switch Air.</p>
      <p>
        <i>Zdroj: Domotron</i>
      </p>
      <related>
        <h4>Súvisiace články</h4>
        <a href="https://touchit.sk/samsung-si-zaregistroval-novy-bright-night-senzor-pre-galaxy-s11-pripravuje-revoluciu-v-mobilnej-fotografii/266221"/>
        <a href="https://touchit.sk/huawei-android-10-je-na-slovensku-dostupny-pre-dalsie-telefony/266219"/>
        <a href="https://touchit.sk/recenzia-lenovo-yoga-a940-all-in-one-pocitac-pre-tvorcov-obsahu/265846"/>
      </related>
    </article>
  </body>
</html>