<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/crime/deponirani-otpadatsi-ot-bivshi-metalurgichni-predpriyatiya-zamarsyavali-struma.html"/>
    <meta property="og:site_name" content="News.bg"/>
    <meta property="article:published_time" content="2019-11-29T13:58:40+00:00"/>
    <meta property="og:title" content="Депонирани отпадъци от бивши металургични предприятия замърсявали Струма"/>
    <meta property="og:description" content="Очакват се анализ на лабораторните изследвания"/>
  </head>
  <body>
    <article>
      <h1>Депонирани отпадъци от бивши металургични предприятия замърсявали Струма</h1>
      <address>
        <time datetime="2019-11-29T13:58:40+00:00">29 Nov 2019, 13:58</time>
      </address>
      <p><b>Часове наред продължила инспекцията на РИОСВ, за да се установи защо река Струма е силно замърсена в района на Перник</b>, съобщи БНТ.</p>
      <p>Припомняме, че от вчера<b> <a href="https://news.bg/regions/reka-struma-poteche-s-cherveni-vodi-v-pernik.html">водите на реката са в червен цвят.</a></b></p>
      <p>Аделина Стоянова, експерт от РИОСВ заяви, че са <b>открили причината за замърсяването на Струма.</b></p>
      <p>Тя обясни, че след проверка на предприятията е установено, че <b>няма изтичане на отпадъчни производствени води с характерното жълто оцветяване, което е установено в река Струма.</b></p>
      <p>По думите й са <b>стигнали до езеро, което е оформено от подпочвени води, върху вероятно стари депонирани отпадъци,</b> загробени отпадъци от металургичните предприятия, които са извършвали дейност в този район.</p>
      <p>Според нея <b>това е причината за оцветяването на водите, защото отпадъците са съдържали желязо, тежки метали и други метали.</b></p>
      <p>Очаква се това да бъде установено след лабораторни изследвания, допълни Стоянова.</p>
      <p>Припомняме, че преди 2 дни стана ясно, че <b><a href="https://news.bg/crime/proveryavat-zamarsyavaneto-na-yazovir-pchelina-i-reka-struma.html">проверяват замърсяването на язовир "Пчелина" и река Струма.</a></b></p>
      <p>На 12 юни тази година<b> <b><a href="https://news.bg/regions/byala-pyana-pokri-reka-struma-v-pernik.html">бяла пяна покри реката.</a> </b></b>На 3 октомври<b><b> <a href="https://news.bg/regions/byala-pyana-otnovo-poteche-v-reka-struma-kray-pernik.html">реката отново беше покрита от бяла пяна.</a></b></b></p>
      <p>Според местни рибари, които доброволно охраняват и почистват язовир "Пчелина", в продължение на четири месеца <b><b><b><a href="https://news.bg/regions/avariya-v-tets-pernik-zamarsi-reka-struma.html">река Струма е текла в различни цветове - червена, жълта, имало и пяна</a></b>.</b></b></p>
    </article>
  </body>
</html>