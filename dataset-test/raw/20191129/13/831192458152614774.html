<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/nees-apokalypseis-fotia-gia-ton-prigkipa-antrioy-xerei-ti-synevi-xero-ti-synevi-oi-kaytes-masez-poy-mpainovgainan-sto-palati-gia-na-ton-chalarosoyn/"/>
    <meta property="og:site_name" content="europost.gr"/>
    <meta property="article:published_time" content="2019-11-29T13:30:33+00:00"/>
    <meta property="og:title" content="Νέες αποκαλύψεις «φωτιά» για τον Πρίγκιπα Άντριου: ««Ξέρει τι συνέβη, ξέρω τι συνέβη…» – Oι καυτές μασέζ που μπαινόβγαιναν στο παλάτι για να τον… «χαλαρώσουν»!"/>
    <meta property="og:description" content="«Ξέρει τι συνέβη, ξέρω τι συνέβη. Μόνο ένας από εμάς λέει την αλήθεια», λέει με δάκρυα στα μάτια η Βιρτζίνια Ρόμπερτς που ισχυρίζεται ότι έπεσε θύμα σεξουαλικής κακοποίησης από τον πρίγκιπα Άντριου όταν ήταν ανήλικη. Την"/>
  </head>
  <body>
    <article>
      <h1>Νέες αποκαλύψεις «φωτιά» για τον Πρίγκιπα Άντριου: ««Ξέρει τι συνέβη, ξέρω τι συνέβη…» – Oι καυτές μασέζ που μπαινόβγαιναν στο παλάτι για να τον… «χαλαρώσουν»!</h1>
      <address>
        <time datetime="2019-11-29T13:30:33+00:00">29 Nov 2019, 13:30</time>
      </address>
      <p>«Ξέρει τι συνέβη, ξέρω τι συνέβη. Μόνο ένας από εμάς λέει την αλήθεια», λέει με δάκρυα στα μάτια η Βιρτζίνια Ρόμπερτς που ισχυρίζεται ότι έπεσε θύμα σεξουαλικής κακοποίησης από τον πρίγκιπα Άντριου όταν ήταν ανήλικη.</p>
      <p>Την ίδια ώρα, ο βρετανικός Τύπος αποκαλύπτει ότι στο Παλάτι μπαινόβγαιναν μασέζ που χαλάρωναν τον πρίγκιπα Άντριου στην κρεβατοκάμαρά του.</p>
      <p>Στο πρώτο απόσπασμα από την συνέντευξη της Βιρτζίνια Ρόμπερτς στο BBC η ίδια μιλάει για πρώτη φορά δημοσίως σχετικά με την τραυματική εμπειρία που είχε σε ηλικία 17 ετών, το 2001, όταν έπεσε θύμα σεξουαλικής κακοποίησης από τον Βρετανό πρίγκιπα.</p>
      <p>Η Βιρτζίνια ήταν μία από τις «σεξουαλικές σκλάβες» του Αμερικανού παιδόφιλου και φίλου του πρίγκιπα Άντριου, Τζέφρι Έπσταϊν.</p>
      <p>Η συνέντευξη της Βιρτζίνια βλέπει το φως της δημοσιότητας ενώ ο Βρετανός πρίγκιπας διαψεύδει κατηγορηματικά ότι είχε σεξουαλική επαφή μαζί της όταν ήταν ανήλικη.<br/>«Δεν έχω καμία ανάμνηση από τη συνάντησή μου με αυτήν την κυρία, τίποτα απολύτως» είχε δηλώσει στην πρόσφατη συνέντευξή του που είχε παραχωρήσει στο BBC.</p>
      <p>Στο πρώτο απόσπασμα της συνέντευξής της στην εκπομπή «Panorama» του BBC , η Βιρτζίνια παραδέχεται ότι ο πρίγκιπας Άντριου κοιμήθηκε μαζί της όταν ήταν έφηβη και προσθέτει ήταν μία τρομακτική περίοδος στη ζωή της.</p>
      <p>Η 30χρονη σήμερα Βιρτζίνια,είναι παντρεμένη και έχει το επώνυμο Τζιουφρ.</p>
      <p>Την ίδια ώρα, η βρετανική εφημερίδα «the Sun» αποκαλύπτει ότι στο Παλάτι πηγαινοέρχονταν οι μασέζ ύστερα από πρόσκληση του πρίγκιπα Άντριου.</p>
      <p>Η Γαλλίδα Μονίκ Τζιανελόνι μπαινόβγαινε στο Παλάτι το 2000 για να χαλαρώσει τον πρίγκιπα Άντριου και, όπως ισχυρίζεται, την είχε προσλάβει η Γκισλέιν Μάξγουελ που συντόνιζε το «χαρέμι» του Αμερικανού φίλου του πρίγκιπα, παιδόφιλου Τζέφρι Έπσταϊν.</p>
      <p>Η Μονίκ επιμένει ότι, κάθε φορά που έμπαινε στο Παλάτι, δεν υπήρχε έλεγχος. Επιπλέον, «όταν έμπαινε στην κρεβατοκάμαρα, ο πρίγκιπας Άντριου την περίμενε με το μπουρνούζι».</p>
      <p>Η ίδια υποστηρίζει πως του έκανε μασάζ ενώ ήταν γυμνός φορώντας στη μέση μόνο μία πετσέτα. Το μασάζ γινόταν δίπλα σε μία φωτογραφία της πρώην συζύγου του Σάρα Φέργκιουσον και των παιδιών τους, τις πριγκίπισσες Βεατρίκη και Ευγενία.</p>
      <p>Η τότε γραμματέας του πρίγκιπα Σαρλότ Μάνλι της έκλεινε τα ραντεβού και της έκοβε κάθε φορά μία επιταγή των 75 λιρών για τις υπηρεσίες της.</p>
      <p>Σήμερα η 55χρονη Μονίκ είναι ιδιοκτήτρια εστιατορίου στη νότια Γαλλία: «Ήταν τόσο εύκολο να μπει κανείς στο παλάτι», δηλώνει.</p>
      <p>Σχολιάζοντας τα όσα είπε η Γαλλίδα μασέζ, ανώνυμη βασιλική πηγή υποστήριξε: «Ο Andrew έκανε τακτικά μασάζ, αλλά δεν υπήρχε κάτι το δυσάρεστο».</p>
      <p>Την ίδια ώρα, εκπρόσωπος του Παλατιού έσπευσε να δηλώσει: «Δεν σχολιάζουμε ένα ιδιωτικό θέμα και δεν σχολιάζουμε το θέμα της ασφάλειας».</p>
    </article>
  </body>
</html>