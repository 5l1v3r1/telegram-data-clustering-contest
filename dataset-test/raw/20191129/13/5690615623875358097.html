<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838552-z-ukrayini-do-uzbekistanu-ekstraduyut-shakhraya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T13:34:00+00:00"/>
    <meta property="og:title" content="З України до Узбекистану екстрадують шахрая"/>
    <meta property="og:description" content="КИЇВ. 29 листопада. УНН. Генеральна прокуратура України у максимально короткий строк прийняла рішення про видачу розшукуваної особи Республіці Узбекистан …"/>
  </head>
  <body>
    <article>
      <h1>З України до Узбекистану екстрадують шахрая</h1>
      <address><time datetime="2019-11-29T13:34:00+00:00">29 Nov 2019, 13:34</time> by <a rel="author">Роман Рудський</a></address>
      <p><b>КИЇВ. 29 листопада. УНН. </b>Генеральна прокуратура України у максимально короткий строк прийняла рішення про видачу розшукуваної особи Республіці Узбекистан. Про це <b>УНН</b> повідомили у пресслужбі ГПУ.</p>
      <p>"За результатами успішної співпраці правоохоронних органів України, Генеральна прокуратура України у максимально короткий строк (10 днів) прийняла рішення про видачу (екстрадицію) розшукуваної особи до Республіки Узбекистан", - йдеться в повідомленні.</p>
      <p>У ГПУ зазначили, що особа перебувала у міжнародному розшуку за вчинення тяжкого злочину, а саме заволодіння чужим майном, шляхом обману (шахрайство).</p>
      <p>Заподіяні збитки від злочинних дій вказаної особи складають 56 тис доларів США, що еквівалентно близько 1,5 млн грн.</p>
      <p>Нагадаємо, Генеральна прокуратура України завершила <a href="https://www.unn.com.ua/uk/news/1836977-gpu-za-unikalnoyu-protseduroyu-ekstraduvala-gromadyanina-litvi-do-ssha-za-kiberzlochini">процедуру екстрадиції</a> громадянина Литовської Республіки до США за причетність цієї особи до кіберзлочинної діяльності.</p>
    </article>
  </body>
</html>