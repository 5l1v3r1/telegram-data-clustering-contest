<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642666/%D9%81%D8%B1%D8%A7%D9%86%D8%B3%D9%87-%D9%87%D9%85%D9%88%D8%A7%D8%B1%D9%87-%D8%AF%D8%B1-%DA%A9%D8%A7%D8%AE-%D8%A7%D9%84%DB%8C%D8%B2%D9%87-%D8%A7%D8%B2-%D8%AA%D8%B1%D9%88%D8%B1%DB%8C%D8%B3%D8%AA%E2%80%8C%E2%80%8C%D9%87%D8%A7-%D9%85%DB%8C%D8%B2%D8%A8%D8%A7%D9%86%DB%8C-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T13:48:00+00:00"/>
    <meta property="og:title" content="فرانسه همواره در کاخ الیزه از تروریست‌‌ها میزبانی می‌کند"/>
    <meta property="og:description" content="وزیر خارجه ترکیه از مواضع رئیس‌جمهوری فرانسه در قبال عملیات «چشمه صلح» به شدت انتقاد کرده و گفت که سخنان وی برای آنکارا معنایی ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/642666/%D9%81%D8%B1%D8%A7%D9%86%D8%B3%D9%87-%D9%87%D9%85%D9%88%D8%A7%D8%B1%D9%87-%D8%AF%D8%B1-%DA%A9%D8%A7%D8%AE-%D8%A7%D9%84%DB%8C%D8%B2%D9%87-%D8%A7%D8%B2-%D8%AA%D8%B1%D9%88%D8%B1%DB%8C%D8%B3%D8%AA%E2%80%8C%E2%80%8C%D9%87%D8%A7-%D9%85%DB%8C%D8%B2%D8%A8%D8%A7%D9%86%DB%8C-%D9%85%DB%8C%E2%80%8C%DA%A9%D9%86%D8%AF">فرانسه همواره در کاخ الیزه از تروریست‌‌ها میزبانی می‌کند</a>
      </h1>
      <h2>وزیر خارجه ترکیه از مواضع رئیس‌جمهوری فرانسه در قبال عملیات «چشمه صلح» به شدت انتقاد کرده و گفت که سخنان وی برای آنکارا معنایی ندارد.</h2>
      <address><time datetime="2019-11-29T13:48:00+00:00">29 Nov 2019, 13:48</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از آناتولی، «مولود چاووش‌اوغلو» وزیر خارجه ترکیه به اظهارات «امانوئل ماکرون» رئیس‌جمهوری فرانسه درباره عملیات چشمه صلح واکنش نشان داده و گفت که سخنان ماکرون برای ما معنایی ندارد.</p>
      <p>وی در این خصوص اظهار داشت: «ما با تروریسم مبارزه می‌کنیم، او از گروه‌های تروریستی حمایت می‌کند. در کاخ الیزه همیشه از آنها (تروریست‌ها) میزبانی می‌کند. اگر می‌گوید که متحد او گروه تروریستی است، برای آن هم پاسخی داریم. طبق گفته صدراعظم آلمان، ترکیه یکی از متحدان ناتو است. ماکرون باید در کنار متحدان خود بایستد».</p>
      <p>ماکرون در کنفرانس مشترک رسانه‌ای با «ینس استولتنبرگ» دبیرکل ناتو در پاریس درباره عملیات چشمه صلح ترکیه گفته بود که نگرانی‌های امنیتی ترکیه را که متحد ما در ناتو است، به خوبی درک می‌کنم. چندین بار هدف حملات تروریستی قرار گرفتند. با این حال، انتظار برای حمایت متحدان از یک عملیات نظامی که تهدید برای ائتلاف بین‌المللی ضد داعش محسوب می‌شود، ممکن نیست.</p>
    </article>
  </body>
</html>