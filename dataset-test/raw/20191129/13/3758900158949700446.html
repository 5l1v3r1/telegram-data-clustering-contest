<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-w-czasie-debaty-borisa-johnsona-zastapila-lodowa-rzezba,nId,3361294"/>
    <meta property="og:site_name" content="RMF24"/>
    <meta property="article:published_time" content="2019-11-29T13:31:20+00:00"/>
    <meta property="og:title" content="W czasie debaty Borisa Johnsona zastąpiła... lodowa rzeźba"/>
    <meta property="og:description" content="Awantura o debatę w Wielkiej Brytanii. Kanał 4 brytyjskiej telewizji nie pozwolił premierowi Borisowi Johnsonowi na wystawienie w niej zastępcy. W rezultacie to jego zastąpiono w studio rzeźbą lodową. Już 12 grudnia Brytyjczycy zagłosują w przedterminowych wyborach parateatralnych. Kilkuprocentową przewagę w sondażach mają rządzący konserwatyści."/>
  </head>
  <body>
    <article>
      <h1>W czasie debaty Borisa Johnsona zastąpiła... lodowa rzeźba</h1>
      <address><time datetime="2019-11-29T13:31:20+00:00">29 Nov 2019, 13:31</time> by <a rel="author" href="https://www.rmf24.pl/tylko-w-rmf24/bogdan-frymorgen" target="_blank">Bogdan Frymorgen</a></address>
      <p>
        <b>Awantura o debatę w Wielkiej Brytanii. Kanał 4 brytyjskiej telewizji nie pozwolił premierowi Borisowi Johnsonowi na wystawienie w niej zastępcy. W rezultacie to jego zastąpiono w studio rzeźbą lodową. Już 12 grudnia Brytyjczycy zagłosują w przedterminowych wyborach parateatralnych. Kilkuprocentową przewagę w sondażach mają rządzący konserwatyści.</b>
      </p>
      <figure>
        <img src="https://i.iplsc.com/lodowa-rzezba-ktora-zastapila-podczas-debaty-borisa-johnsona/0009FBDQM2EU3XD4-C123-F4.png"/>
        <figcaption>Lodowa rzeźba, która zastąpiła podczas debaty Borisa Johnsona<cite>/Kirsty O'Connor/ Press Association / POOL /PAP/EPA</cite></figcaption>
      </figure>
      <p>Debata poświęcona była zmianom klimatycznym. Premier Johnson został zaproszony do udziału, ale odmówił. Ponieważ w emitowanej na żywo dyskusji mieli uczestniczyć wyłącznie przywódcy partii politycznych, Kanał 4 nie wpuścił do studia zastępcy premiera. W miejscu zarezerwowanym dla szefa konserwatystów umieszczono natomiast lodowa rzeźbę. Przedstawiała mapę świata, która wymownie topniał podczas transmisji.</p>
      <h3>W kontrataku</h3>
      <p>Obecny minister finansów Michael Gove pojawił się w studio z własną ekipą telewizji. Domagał się wejścia do środka i narzekał przed kamerami, że konserwatyści pozbawieni zostali głosu w niezwykle istotnej debacie.</p>
      <p>Kwestia zmian klimatycznych, zaraz po brexicie, jest jedną z najgoręcej debatowanych w tej kampanii. Mimo uporczywych prób ministra, redakcja programów publicystycznych Kanału 4 nie zgodziła się na wpuszczenie do studia zastępcy premiera. Innym nieobecnym był także lider Patii Brexitu, Nigel Farage. Jego w studiu także "zastępowała" lodowa rzeźba.</p>
      <h3>Prężenie mięśni</h3>
      <p>Brytyjki rząd zapowiedział, że jeśli Torysi wygrają wybory, to rozprawą się z Kanałem 4  telewizji, która uważana jest na Wyspach za najlepszą. Jej dziennikarze często podejmują śmiałe i ryzykowne tematy. Nie boją się kontrowersji.</p>
      <p>Do regulatora nadzorującego prace mediów już napłynęła stosowna skarga wysłana przez konserwatystów. Zdaniem komentatorów, takie groźby nie są najlepszym sposobem na zjednanie sobie wyborców.</p>
      <figure>
        <iframe src="https://www.youtube.com/embed/xmdmmsIAWW8" width="560" height="315" data-service="Youtube" scrolling="no"/>
      </figure>
      <p>
        <b>PRZECZYTAJ: </b>
        <a href="https://www.rmf24.pl/fakty/swiat/news-corbyn-zarzuca-johnsonowi-tajne-negocjacje-z-usa-ws-sluzby-z,nId,3357781">
          <b>
            <u>Corbyn zarzuca Johnsonowi "tajne negocjacje" z USA ws. służby zdrowia</u>
          </b>
        </a>
      </p>
    </article>
  </body>
</html>