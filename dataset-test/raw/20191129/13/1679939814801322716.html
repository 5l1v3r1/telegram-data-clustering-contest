<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/lilian-carp-a-propus-crearea-unei-comisii-de-ancheta-privind-elucidarea-instrainarii-patrimoniului-sindicatelor_3060428.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T13:01:42+00:00"/>
    <meta property="og:title" content="Lilian Carp a propus crearea unei comisii de anchetă privind elucidarea înstrăinării patrimoniului Sindicatelor"/>
    <meta property="og:description" content="Deputatul Blocului ACUM, Lilian Carp, a propus crearea unei comisii de anchetă care să cerceteze înstrăinarea patrimoniului Sindicatelor. Declarația a fost făcută în cadrul unui brefing de presp la Parlament."/>
  </head>
  <body>
    <article>
      <h1>Lilian Carp a propus crearea unei comisii de anchetă privind elucidarea înstrăinării patrimoniului Sindicatelor</h1>
      <address><time datetime="2019-11-29T13:01:42+00:00">29 Nov 2019, 13:01</time> by <a rel="author">PUBLIKA.MD</a></address>
      <p>
        <b>Deputatul Blocului ACUM, Lilian Carp, a propus crearea unei comisii de anchetă care să cerceteze înstrăinarea patrimoniului Sindicatelor. Declarația a fost făcută în cadrul unui brefing de presp la Parlament.</b>
      </p>
      <blockquote><b>"Un proiect de lege care prevede constituirea unei comisii de anchetă privind elucidarea înstrăinării patrimoniului Sindicatelor. </b>Eu am vorbit atunci în plenul Parlamentului, când s-a prezentat raportul Comisiei privind elucidarea fraudei bancare. Am spus că au ieșit la suprafață câteva lucruri foarte interesante, precum unele companii care au participat nemijlocit în atacurile raider asupra băncilor, propriu-zis se regăsesc și în anumite afaceri cu sindicatele. Am văzut acest lucru după ce am citit câteva articole ineteresante scoase la suprafață de jurnaliști, unde am văzut legătura și a fost și mai interesat atunci când acea Comisie a elucidării fraudei bancare a avut lista celor care nemijlocit au fost implicați. Am văzut că o parte din patrimoniul sindicatelor a fost folosit prin procesul de degajare, când s-au scos bani din sistemul bancar. <b>De aceea noi propunem o comisie de anchetă prin care să arate cum a avut loc procesul de înstrăinare a patrimoniului din proprietatea sindicatelor. </b> <br/>Legea sindicatelor stipulează foarte clar că patrimoniul sindicatelor este înviolabil, indivizibil și nu poate fi naționalizat, însușit, înstrăinat sau gestinat de alte persoane, inclusiv autorități publice, fără acordul proprietarului. Astfel înstrăinarea patrimoniului sindical pe parcursul mai multor ani prin diferite metode ridică numeroase semne de întrebare, inclusiv cheltuielile exagerate pentru salarizarea angajaților, pun la îndoială activitatea de bază a Confederației Naționale a Sincicatelor, dar și felul în care au fost înlăturate anumite bunuri cu un preț diminuat de aproape 10 ori", a declarat Lilian Carp.</blockquote>
    </article>
  </body>
</html>