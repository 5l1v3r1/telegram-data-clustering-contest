<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980908035.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-29T13:13:00+00:00"/>
    <meta property="og:title" content="درمان‌‌ &quot;دیسک کمر&quot; نیاز به جراحی ندارند"/>
    <meta property="og:description" content=" به گزارش تسنیم؛ دکتر سید محمدجواد مرتضوی، عضو هیئت علمی دانشگاه علوم پزشکی تهران با اشاره به اینکه کمردرد یکی از بیماری‌های شایع است که همه افراد در جهان ممکن است حداقل یک‌ بار آن را تجربه کنند، اظهار کرد: این بیماری دلایل مختلفی دارد و انواع متفاوتی را شامل می‌شود اما در اکثر مواقع می‌توان با روش‌های غیرجراحی نسبت به درمان کمردرد اقدام کرد."/>
  </head>
  <body>
    <article>
      <h1>درمان‌‌ "دیسک کمر" نیاز به جراحی ندارند</h1>
      <address>
        <time datetime="2019-11-29T13:13:00+00:00">29 Nov 2019, 13:13</time>
      </address>
      <p>دبیر انجمن جراحان ارتوپدی با اشاره به اینکه اکثر کمردردها نیاز به درمان جراحی ندارند، گفت: درمان‌‌های دیسک کمر، براساس اینکه چگونه بر روی عناصر عصبی فشار وارد کند، متفاوت است اما به‌‌طور کلی در همه موارد، درمان آن به جز موارد خاص، غیر جراحی است.</p>
      <p> به گزارش تسنیم؛ دکتر سید محمدجواد مرتضوی، عضو هیئت علمی دانشگاه علوم پزشکی تهران با اشاره به اینکه کمردرد یکی از بیماری‌های شایع است که همه افراد در جهان ممکن است حداقل یک‌ بار آن را تجربه کنند، اظهار کرد: این بیماری دلایل مختلفی دارد و انواع متفاوتی را شامل می‌شود اما در اکثر مواقع می‌توان با روش‌های غیرجراحی نسبت به درمان کمردرد اقدام کرد.</p>
      <p>وی افزود: در اکثر مواقع می‌توان از طریق تغییر سبک زندگی و انجام دادن ورزش‌‌های منظمی که سبب قوی شدن عضلات اطراف شکم و ستون فقرات می‌شوند نسبت به درمان کمر درد اقدام کرد.</p>
      <p>مرتضوی با بیان اینکه فشار بیش از حد به کمر می‌تواند سبب کمر درد شود، تصریح کرد: وضعیت اکثر کسانی که به علت کمردرد به پزشک مراجعه می‌کنند با انجام دادن مراقبت‌های لازم، بهبود پیدا می‌‌کند و تعداد کمی از این افراد، نیاز به درمان‌های جراحی دارند.</p>
      <p>وی ادامه داد: یکی از علل کمردرد، دیسک کمر است؛ درمان‌‌های دیسک کمر، براساس اینکه چگونه بر روی عناصر عصبی فشار وارد کند، متفاوت است اما به‌‌طور کلی در همه موارد، درمان آن به جز موارد خاص، غیر جراحی است.</p>
      <p>دبیر انجمن جراحان ارتوپدی ایران خاطرنشان کرد: درمان‌‌های طب سنتی که مبتنی بر منابع علمی هستند نیز می‌‌تواند در این زمینه موثر واقع شود.</p>
      <p>وی درباره کنفرانس علمی ماهانه انجمن جراحان ارتوپدی ایران یادآور شد: در این کنفرانس، موضوعات مختلفی از جمله کمردرد، دیسکوپاتی و تنگی کانال نخاعی و ... همچنین جدیدترین روش‌های تشخیصی و درمانی این مشکلات، در حضور صاحب‌‌نظران این حوزه مورد بحث قرار خواهد گرفت.</p>
    </article>
  </body>
</html>