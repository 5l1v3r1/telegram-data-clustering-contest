<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360167"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-11-29T13:50:00+00:00"/>
    <meta property="og:title" content="У буџету Кине постоје грант средства и за Српску"/>
    <meta property="og:description" content="Предсједник Владе Републике Српске Радован Вишковић рекао је данас у Бањалуци да у Кину неће ићи туристички, већ да са кинеским инвеститорима разговара о пакету важних пројеката за Републику."/>
  </head>
  <body>
    <article>
      <h1>У буџету Кине постоје грант средства и за Српску</h1>
      <address>
        <time datetime="2019-11-29T13:50:00+00:00">29 Nov 2019, 13:50</time>
      </address>
      <p>
        <i>Предсједник Владе Републике Српске Радован Вишковић рекао је данас у Бањалуци да у Кину неће ићи туристички, већ да са кинеским инвеститорима разговара о пакету важних пројеката за Републику.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1493/149341.jpg"/>
        <figcaption>Радован Вишковић<br/>Фото: СРНА</figcaption>
      </figure>
      <p>- Отворићу питање које никада код нас није отворено, а то је да у буџету Кине постоје грант средства за БиХ и Српску, и то одвојено. Никада нисмо аплицирали за та средства и желим да са кинеским партнерима и пријатељима отворим и то питање - рекао је Вишковић новинарима.</p>
      <p>Вишковић је истакао да жели да види на који начин и за које потребе се може аплицирати за та средства када је ријеч о пројектима из области индустрије и енергетике.</p>
      <p>Он је рекао да ће о томе причати након повратка из Кине, поновивши да је став Владе од почетка да треба пуно радити, а мало причати и обећавати.</p>
      <p>Делегација Владе на челу са премијером Радованом Вишковићем ускоро путује у у Кину гдје би са кинеским партнерима требало да потпише уговор о изградњи више хидроцентрала, али и о реализацији других важних и корисних пројеката за Српску.</p>
    </article>
  </body>
</html>