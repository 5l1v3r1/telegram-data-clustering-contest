<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/akcja-sluzb-w-ministerstwie-zdrowia-sprawdzaja-zawartosc-paczki/cblp6qv"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-29T13:44:02+00:00"/>
    <meta property="og:title" content="Służby sprawdzają tajemniczą paczkę wysłaną do resortu zdrowia"/>
    <meta property="og:description" content="Służby ratownictwa chemicznego PSP sprawdzają zawartość paczki wysłanej do Ministerstwa Zdrowia - poinformował rzecznik prasowy mazowieckiej straży pożarnej mł. bryg. Karol Kierzkowski. Trzy osoby, które miały kontakt z przesyłką zostały odizolowane."/>
  </head>
  <body>
    <article>
      <h1>Służby sprawdzają tajemniczą paczkę wysłaną do resortu zdrowia</h1>
      <h2>Służby ratownictwa chemicznego PSP sprawdzają zawartość paczki wysłanej do Ministerstwa Zdrowia - poinformował rzecznik prasowy mazowieckiej straży pożarnej mł. bryg. Karol Kierzkowski. Trzy osoby, które miały kontakt z przesyłką zostały odizolowane.</h2>
      <address><time datetime="2019-11-29T13:44:02+00:00">29 Nov 2019, 13:44</time> by <a rel="author">PAP</a></address>
      <p>Służby otrzymały dziś informację o podejrzanym pakunku w budynku Ministerstwa Zdrowia. Wewnątrz paczki jest najprawdopodobniej sproszkowana substancja. Paczka jest sprawdzana przez strażaków z grupy ratownictwa chemicznego.</p>
      <p>- Na miejscu są chemicy oraz inspektor sanitarny, który będzie podejmował decyzję odnośnie dalszych działań. Trzy osoby, które miały kontakt z paczką zostały odizolowane - poinformował rzecznik prasowy Mazowieckiego Komendanta Wojewódzkiego PSP mł. bryg. Karol Kierzkowski.</p>
      <p>Kierzkowski dodał, że w paczce jest najprawdopodobniej suplement diety, ale nie jest to jeszcze potwierdzone. Substancja zostanie sprawdzona na miejscu w przenośnym laboratorium, co pozwoli na określenie czy jest ona groźna dla zdrowia. Natomiast dokładne określenie substancji będzie możliwe dopiero po przewiezieniu jej do stacjonarnego laboratorium.</p>
      <p>
        <a href="http://onet.tv/l/gotowanie/jak-wzmocnic-odpornosc-naszego-organizmu-dietetyczka-radzi-przyprawy-to-skarbnica/e7y3hy">Jak wzmocnić odporność naszego organizmu? Dietetyczka radzi: przyprawy to skarbnica zdrowia</a>
      </p>
      <p>(NZ)</p>
    </article>
  </body>
</html>