<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783936/%D9%85%D8%AF%D8%A7%D8%B1%D8%B3-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D8%A8%D9%87-%D8%A7%D8%B3%D8%AA%D8%AB%D9%86%D8%A7-%D9%81%DB%8C%D8%B1%D9%88%D8%B2%DA%A9%D9%88%D9%87-%D8%AF%D9%85%D8%A7%D9%88%D9%86%D8%AF-%D9%88-%D9%BE%D8%B1%D8%AF%DB%8C%D8%B3-%D8%AA%D8%B9%D8%B7%DB%8C%D9%84-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T13:13:34+00:00"/>
    <meta property="og:title" content="به دلیل تداوم آلودگی هوا؛ مدارس استان تهران به استثنا فیروزکوه دماوند و پردیس تعطیل شد"/>
    <meta property="og:description" content="تهران- معاون هماهنگی امور عمرانی استانداری تهران از تعطیلی مدارس استان تهران در همه مقاطع برای فردا شنبه به استثنا فیروزکوه دماوند و پردیس در۲نوبت صبح و عصر به دلیل تداوم آلودگی هوا خبر داد."/>
  </head>
  <body>
    <article>
      <h1>به دلیل تداوم آلودگی هوا؛ مدارس استان تهران به استثنا فیروزکوه دماوند و پردیس تعطیل شد</h1>
      <address>
        <time datetime="2019-11-29T13:13:34+00:00">29 Nov 2019, 13:13</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمد تقی زاده عصر جمعه در کارگروه شرایط اضطرار آلودگی هوای تهران از تعطیلی مدارس استان تهران به استثنا فیروزکوه دماوند و پردیس خبر داد.</p>
      <p>تقی زاده گفت: فردا شنبه مدارس در تمام مقاطع در استان تهران فیروزکوه دماوند و پردیس در هر ۲ شیفت صبح و عصر تعطیل اعلام شده است.</p>
      <p>وی بیان داشت: فردا تردد خودرو ها در تهران از درب منزل توسط راهور اجرا خواهد شد و معادن شن و ماسه تا اطلاع ثانوی در سطح شهر تهران ممنوع است و مسابقات و فعالیت های ورزشی در سطح شهر تهران با محدودیت روبرو می باشد.</p>
      <p>معاون هماهنگی امور عمرانی استانداری تهران با تاکید بر اینکه تعطیلی مدارس اعلام شده و محدودیت ها فقط برای فردا اعمال شده است گفت: در صورت تداوم آلودگی هوا و تصمیمات بعدی حتما اطلاع داده خواهد شد.</p>
      <p>گفتنی است که کمیته اضطرار کاهش آلودگی استان تهران دلیل این تعطیلی را افزایش غلظت ذرات آلایندگی هوا معرفی کرده است.</p>
    </article>
  </body>
</html>