<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/playstation-plus-sahiplerine-sunulacak-ucretsiz-yapimlar"/>
    <meta property="og:site_name" content="CNN Türk"/>
    <meta property="article:published_time" content="2019-11-29T13:01:05+00:00"/>
    <meta property="og:title" content="PlayStation Plus sahiplerine sunulacak ücretsiz yapımlar"/>
    <meta property="og:description" content="Sony, PlayStation 4 ve PS Plus sahiplerinin..."/>
  </head>
  <body>
    <article>
      <h1>PlayStation Plus sahiplerine sunulacak ücretsiz yapımlar</h1>
      <h2>Sony, PlayStation 4 ve PS Plus sahiplerinin karşısına yepyeni ücretsiz oyunlar ile çıkmaya devam ediyor. Kasım ayı içerisinde Nioh ve Goat Simulator’u ücretsiz olarak sunan Sony, Aralık ayı içerisinde sunacağı oyunları bugün açıkladı.</h2>
      <address><time datetime="2019-11-29T13:01:05+00:00">29 Nov 2019, 13:01</time> by <a rel="author">Ali Yavuz Şahin</a></address>
      <p>Söylentiler ilk etapta Sony’nin büyük bir sürpriz yapıp 2019’u bomba bir <a href="https://www.cnnturk.com/haberleri/oyun">oyun</a> ile kapatacağı yönündeydi.</p>
      <p>Bu oyunun God of War olması bekleniyordu. Ancak bugün yapılan resmi duyuru ile bu hayal suya düştü. Bu arada God of War gibi bir başyapıtı oynamdıysanız, Black Friday indirim kapsamında oyunu 60 TL gibi oldukça komik bir rakama satın alabileceğinizi belirtelim.</p>
      <p>Gelelim Sony’nin Aralık ayı içerisinde PS Plus sahiplerine sunacağı ücretsiz PlayStation 4 oyunlarına. Sony, Aralık’ta Titanfall 2 ve Monster Energy Supercross: The Official Videogame oyunlarını ücretsiz olarak dağıtacak. Titanfall’un ilk oyununu sevdiyseniz bu fırsatı değerlendirip serinin ikinci oyununu mutlaka oynamanızı tavsiye ediyoruz.</p>
      <p>Sony bir de PS Plus fiyatlarında kampanya düzenliyor. 3 Aylık PS Plus üyeliği 63,74 TL ve 12 Aylık PS Plus üyeliği ise 134,99 TL‘den satın alınabiliyor. Aylık fiyatta ise henüz bir indirim bulunmuyor. Aylık üyeliğin fiyatının ise 23,99 TL olduğunu belirtelim.</p>
      <p>Son olarak PlayStation Store‘da birbirinden güzel özel yapımların ve 3. parti geliştiricilerinin yapımlarının indirime girdiğini belirtelim. Eğer yüksek fiyatlardan dolayı oyun satın alamıyorsanız bu kampanyayı mutlaka değerlendirmenizi tavsiye ediyoruz.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/emui-10-guncellemesi-sunulmaya-baslandi"/>
        <a href="https://www.cnnturk.com/teknoloji/red-dead-redemption-2-steam-5-aralikta-geliyor"/>
        <a href="https://www.cnnturk.com/teknoloji/y-octa-ekran-teknolojisi-bizlere-neler-sunuyor"/>
      </related>
    </article>
  </body>
</html>