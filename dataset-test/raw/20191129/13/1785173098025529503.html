<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/antrenorul-de-lupte-dumitru-cuc-s-a-stins-din-viata-la-varsta-de-91-de-ani-1922400529592019111319185140"/>
    <meta property="og:site_name" content="News.ro"/>
    <meta property="article:published_time" content="2019-11-29T13:05:59+00:00"/>
    <meta property="og:title" content="Antrenorul de lupte Dumitru Cuc s-a stins din viaţă la vârsta de 91 de ani"/>
    <meta property="og:description" content="Clubul Sportiv Dinamo anunţă că antrenorul de lupte Dumitru Cuc s-a stins din viaţă la vârsta de 91 de ani."/>
  </head>
  <body>
    <article>
      <h1>Antrenorul de lupte Dumitru Cuc s-a stins din viaţă la vârsta de 91 de ani</h1>
      <address><time datetime="2019-11-29T13:05:59+00:00">29 Nov 2019, 13:05</time> by <a rel="author">Adrian Petculescu</a></address>
      <p>
        <b>Clubul Sportiv Dinamo anunţă că antrenorul de lupte Dumitru Cuc s-a stins din viaţă la vârsta de 91 de ani.</b>
      </p>
      <p>Născut pe 24 martie 1928 în judeţul Bihor, Dumitru Cuc a fost un şlefuitor de talente şi de caractere, punându-şi amprenta pe zeci de generaţii de sportivi.</p>
      <p>Dumitru Cucu a început luptele în 1944, la Reşiţa, după ce a cochetat şi cu fotbalul. În anul 1949, a fost încorporat în armată şi repartizat la Clubul Dinamo Bucureşti. În anul 1952, an în care a participat la Jocurile Olimpice de la Helsinki, i-a fost acordat titlul de Maestru al Sportului.</p>
      <p>Notorietatea a atins-o ulterior, în cariera de antrenor desfăşurată pe durata a patru decenii la Dinamo Bucureşti, dar şi la lotul naţional. Dumitru Cuc a descoperit şi pregătit zeci de campioni, între care Nicolae Martinescu, Ion Cernea, Victor Dolipschi, Ştefan Rusu, Nicu Gingă, Nicolae Zamfir.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>