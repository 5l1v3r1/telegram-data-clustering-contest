<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/3166/Artykul/2412865,Pomoc-suszowa-ostatni-dzwonek-na-zlozenie-wniosku"/>
    <meta property="og:site_name" content="Polskie Radio"/>
    <meta property="article:published_time" content="2019-11-29T13:05:00+00:00"/>
    <meta property="og:title" content="Pomoc suszowa: ostatni dzwonek na złożenie wniosku"/>
    <meta property="og:description" content="Agencja Restrukturyzacji i Modernizacji Rolnictwa od 3 października przyjmuje od rolników wnioski o pomoc do hektara. Chodzi o straty, jakie w obecnym roku wywołała m.in. susza. Nabór wniosków miał trwać do końca października, ale termin został przedłużony do dziś, czyli do 29 listopada 2019."/>
  </head>
  <body>
    <article>
      <h1>Pomoc suszowa: ostatni dzwonek na złożenie wniosku</h1>
      <address>
        <time datetime="2019-11-29T13:05:00+00:00">29 Nov 2019, 13:05</time>
      </address>
      <p>
        <b>Agencja Restrukturyzacji i Modernizacji Rolnictwa od 3 października przyjmuje od rolników wnioski o pomoc do hektara. Chodzi o straty, jakie w obecnym roku wywołała m.in. susza. Nabór wniosków miał trwać do końca października, ale termin został przedłużony do dziś, czyli do 29 listopada 2019.</b>
      </p>
      <p>Według informacji ARiMR, od 3 do 31 października do jej biur powiatowych trafiło prawie 250 tys. wniosków o pomoc. Od początku realizowania pomocy suszowej do hektara w tym roku, agencja przekazała na konta rolników blisko 498 mln zł.</p>
      <p>
        <b>
          <a href="https://www.polskieradio24.pl/5/1222/Artykul/2390007,Susza-w-Polsce-Minister-rolnictwa-wystapil-o-kolejne-srodki-dla-poszkodowanych">&gt;&gt;&gt;[CZYTAJ WIĘCEJ] Susza w Polsce. Minister rolnictwa wystąpił o kolejne środki dla poszkodowanych</a>
        </b>
      </p>
      <figure>
        <iframe data-src="https://twitter.com/MRiRW_GOV_PL/status/1194279159478046720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pomoc suszowa zależy od szkód i obsady zwierząt.</p>
      <ul>
        <li>1 tys. zł do 1 ha - zostanie przyznane do tych upraw, gdzie szkody wyniosły co najmniej 70%, w tym również do wieloletnich użytków zielonych, jeżeli w gospodarstwie jest wysoka obsada zwierząt z gatunku bydło, owce, kozy lub konie na 1 ha tych użytków.</li>
        <li>500 zł do 1 ha - pomoc do upraw, w których szkody wyniosły co najmniej 30% i mniej niż 70% oraz do wieloletnich użytków zielonych, gdzie szkody wyniosły co najmniej 30% i mniej niż 70 proc., jeżeli w gospodarstwie jest wysoka obsada zwierząt z gatunku bydło, owce, kozy lub konie na 1 ha tych użytków.</li>
        <li>500 zł na 1 ha - także w przypadku szkód w wieloletnich użytkach zielonych w wysokości 70%, jeżeli w gospodarstwie jest niska obsada zwierząt z gatunku bydło, owce, kozy lub konie na 1 ha tych użytków.</li>
        <li>250 zł na 1 ha - w przypadku szkód w wieloletnich użytkach zielonych w wysokości co najmniej 30 proc. i mniej niż 70%, przy jednoczenie niskiej obsadzie zwierząt z gatunku bydło, owce, kozy lub konie na 1 ha tych użytków.</li>
      </ul>
      <p>Jeżeli rolnik nie miał w dniu wystąpienia szkody ubezpieczonych co najmniej 50 proc. powierzchni upraw w gospodarstwie to pomoc jest pomniejszana o 50 proc., z wyłączeniem wieloletnich użytków zielonych.</p>
      <p>
        <b>
          <a href="https://www.polskieradio24.pl/5/1222/Artykul/2363769,Jan-Krzysztof-Ardanowski-wazna-pomoc-ale-i-zabezpieczenie-przed-susza-W-2020-r-ruszy-wielki-program-retencji">&gt;&gt;&gt;[CZYTAJ WIĘCEJ] Jan Krzysztof Ardanowski: ważna pomoc, ale i zabezpieczenie przed suszą. W 2020 r. ruszy wielki program retencji</a>
        </b>
      </p>
      <figure>
        <iframe data-src="https://twitter.com/ARiMR_GOV_PL/status/1200068283812237312?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Całkowita wysokość pomocy nie może przekroczyć 80 proc., lub w przypadku gospodarstw na obszarach ONW 90 proc. kwoty obniżenia dochodu z produkcji rolnej.</p>
      <p>MRiRW, PR24, akg</p>
      <related>
        <a href="https://www.polskieradio.pl/42/259/Artykul/2343302,Min-rolnictwa-susza-mniejsza-niz-przed-rokiem-ale-to-sie-wszystko-moze-zmienic"/>
      </related>
      <related>
        <a href="https://www.polskieradio.pl/7/129/Artykul/2345731,Minister-rolnictwa-zapowiada-pomoc-dla-poszkodowanych-przez-susze"/>
      </related>
      <related>
        <a href="https://www.polskieradio.pl/5/1222/Artykul/2363769,Jan-Krzysztof-Ardanowski-wazna-pomoc-ale-i-zabezpieczenie-przed-susza-W-2020-r-ruszy-wielki-program-retencji"/>
      </related>
      <related>
        <a href="https://www.polskieradio.pl/5/1222/Artykul/2390007,Susza-w-Polsce-Minister-rolnictwa-wystapil-o-kolejne-srodki-dla-poszkodowanych"/>
      </related>
    </article>
  </body>
</html>