<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1419923/saloystros-na-antistrepsoyme-olo-klima"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T13:38:00+00:00"/>
    <meta property="og:title" content="Σαλούστρος: «Να αντιστρέψουμε το όλο κλίμα»"/>
    <meta property="og:description" content="Ο Χρήστος Σαλούστρος μίλησε για την αναμέτρηση με την Λάρισα (30/11, 16:45) και τόνισε πως το Περιστέρι Winmasters πρέπει να είναι έτοιμο για ένα δυνατό παιχνίδι."/>
  </head>
  <body>
    <article>
      <h1>Σαλούστρος: «Να αντιστρέψουμε το όλο κλίμα»</h1>
      <h2>Ο Χρήστος Σαλούστρος μίλησε για την αναμέτρηση με την Λάρισα (30/11, 16:45) και τόνισε πως το Περιστέρι Winmasters πρέπει να είναι έτοιμο για ένα δυνατό παιχνίδι.</h2>
      <address><time datetime="2019-11-29T13:38:00+00:00">29 Nov 2019, 13:38</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <u>
          <b>Αναλυτικά όσα έγραψε στο blog του στον ΕΣΑΚΕ:</b>
        </u>
      </p>
      <p>«<i>Να αντιστρέψουμε το κλίμα</i></p>
      <p>
        <i>Γειά σας φίλοι μου</i>
      </p>
      <p>
        <i>Έχουμε ένα δύσκολο παιχνίδι μπροστά μας, ψυχολογικής σημασίας, δύσκολο από την άποψη ότι έχουμε να κάνουμε με μια πολύ ανταγωνιστική ομάδα. Έχει αλλάξει πρόσφατα προπονητή και φιλοσοφία παιχνιδιού σ’ ένα γενικότερο πλαίσιο. Εμείς προερχόμαστε ίσως από την χειρότερη εμφάνιση στην φετινή πορεία μας κόντρα στον Άρη στο "Αλεξάνδρειο".</i>
      </p>
      <p>
        <i>Πρέπει να αντιστρέψουμε το όλο κλίμα που μας άφησε η ήττα αυτή. Να προετοιμαστούμε για ένα δύσκολο αγώνα και να μπούμε μέσα στο γήπεδο ξεκινώντας για ακόμη μια φορά από την άμυνα μας. Να προστατέψουμε την έδρα μας.</i>
      </p>
      <p>
        <i>Δεν έχουμε γενικότερα πολύ χρόνο, αλλά αυτή τη φορά μας έκανε καλό η διακοπή από τις ευρωπαϊκές υποχρεώσεις, ξεκουραστήκαμε, άδειασε το μυαλό μας και έχουμε ακόμη ελάχιστα πράγματα μπροστά μας, έτσι ώστε να είμαστε έτοιμοι για ένα δυνατό παιχνίδι.</i>
      </p>
      <p>
        <i>Ο Δεκέμβριος που έρχεται για μας είναι πολύ δύσκολος και πολύ κρίσιμος, έχουμε ανηφόρα μπροστά μας! Θεωρώ ότι μένοντας συσπειρωμένοι και έτσι όπως είμαστε μέχρι τώρα ενωμένοι μεταξύ μας, μπορούμε να καταφέρουμε πολλά σε ένας διάστημα αγώνων που σίγουρα είναι πολύ δύσκολο.</i>
      </p>
      <p><i>Χρήστος</i>».</p>
    </article>
  </body>
</html>