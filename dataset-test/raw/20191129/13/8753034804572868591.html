<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/pLOVqj/politiet-advarer-mot-samtaler-fra-112"/>
    <meta property="og:site_name" content="Aftenbladet"/>
    <meta property="article:published_time" content="2019-11-29T13:07:25+00:00"/>
    <meta property="og:title" content="Politiet advarer mot samtaler fra 112"/>
    <meta property="og:description" content="Hvis du blir oppringt fra politiets nødnummer 112, bør du la være å svare."/>
  </head>
  <body>
    <article>
      <h1>Politiet advarer mot samtaler fra 112</h1>
      <h2>Hvis du blir oppringt fra politiets nødnummer 112, bør du la være å svare.</h2>
      <address><time datetime="2019-11-29T13:07:25+00:00">29 Nov 2019, 13:07</time> by <a rel="author">Stein Halvor Jupskås</a></address>
      <p>Politiets operasjonssentral har mottatt mange henvendelser fra publikum som sier de har blitt oppringt fra 112.</p>
      <p>– Politiet ringer aldri fra 112. Vår oppfordring er at folk bør la være å svare, eller også blokkere nummeret, sier operasjonsleder Toralv Skårland ved Sør-Vest politidistrikt.</p>
      <p>– Hva tror du er hensikten med disse oppringningene?</p>
      <p>– Det er vanskelig å si, men vi mistenker jo at noen har uærlige hensikter. Hva de består i, vil jeg ikke spekulere i. Dette er noe som skjer nå og da. Vi fikk en del liknende meldinger for noen uker siden. Det samme har vi fått nå, de siste dagene.</p>
      <p>– Har noen av de oppringte tatt telefonen og snakket med noen i den andre enden?</p>
      <p>– Ikke slik jeg har forstått det. Vårt råd er uansett å ikke ta telefonen. Det er ikke politiet som ringer, sier Skårland.</p>
    </article>
  </body>
</html>