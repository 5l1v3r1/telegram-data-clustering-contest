<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/napoli-guerra-pace-ndash-oggi-rsquo-incontro-castelvolturno-220429.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-29T13:40:00+00:00"/>
    <meta property="og:title" content="Napoli,guerra e pace-oggi l’incontro a castelvolturno tra la squadra e de laurentiis -le multe..."/>
    <meta property="og:description" content="NAPOLI, GUERRA E PACE – OGGI L’INCONTRO A CASTELVOLTURNO TRA LA SQUADRA E DE LAURENTIIS – SI PARLERÀ DEI DUE MILIONI E MEZZO DI EURO DI MULTE E DEL RISCHIO DI FINIRE IN TRIBUNALE PER I DANNI DI IMMAGINE - I CALCIATORI PRONTI A SCUSE PUBBLICHE, LE MULTE RESTERANNO MA SI CERCA UN COMPROMESSO (MEGLIO: UNO SCONTO…) - IL VALORE AGGIUNTO ANCELOTTI, L’UNICO NELLA TEMPESTA A MANTENERE LA BARRA DRITTA"/>
  </head>
  <body>
    <article>
      <h1>Napoli,guerra e pace-oggi l’incontro a castelvolturno tra la squadra e de laurentiis -le multe...</h1>
      <address>
        <time datetime="2019-11-29T13:40:00+00:00">29 Nov 2019, 13:40</time>
      </address>
      <p>
        <b>
          <b>NAPOLI, GUERRA E PACE – OGGI L’INCONTRO A CASTELVOLTURNO TRA LA SQUADRA E DE LAURENTIIS – SI PARLERÀ DEI DUE MILIONI E MEZZO DI EURO DI MULTE E DEL RISCHIO DI FINIRE IN TRIBUNALE PER I DANNI DI IMMAGINE - I CALCIATORI PRONTI A SCUSE PUBBLICHE, LE MULTE RESTERANNO MA SI CERCA UN COMPROMESSO (MEGLIO: UNO SCONTO…) - IL VALORE AGGIUNTO ANCELOTTI, L’UNICO NELLA TEMPESTA A MANTENERE LA BARRA DRITTA</b>
        </b>
      </p>
      <hr/>
      <p>
        <b>Monica Scozzafava per <a href="http://www.corriere.it/">il Corriere della Sera</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256854/1234917.htm">
          <img src="https://cdn-static.dagospia.com/img/foto/11-2019/aurelio-de-laurentiis-1234917.jpg"/>
        </a>
        <figcaption>AURELIO DE LAURENTIIS</figcaption>
      </figure>
      <p>Anfield Road punto e a capo. C' è adesso l' altra notte di Champions, quella dell' ammutinamento, che riprende quota. Sarà ridiscussa e sviscerata oggi in casa Napoli, 23 giorni dopo. L' intento comune è mettere un altro punto, quello che può sancire la fine delle ostilità. E la crisi dei risultati? Difficile immaginare che basti una notte gloriosa per uscire dall' imbuto nel quale i giocatori si sono infilati dopo la disobbedienza al ritiro e le prestazioni deludenti in campionato. Ecco che il chiarimento, anche a muso duro tra squadra e club, diventa appuntamento atteso più di una finale.</p>
      <p>Contro il Liverpool la riconquista della dimensione di squadra solida e per certi versi anche matura, ma la prova del nove sarà la riconferma in campionato. Nessuno tra i giocatori si è ancora arreso all' idea di dover pagare le multe arrivate a destinazione a poche ore dalla sfida nella tana dei Reds. Il pareggio lì dove nessuno ha raccolto punti nei gironi di Champions è la medicina giusta per l' orgoglio, per la consapevolezza e anche per la dignità.</p>
      <figure>
        <a href="https://www.dagospia.com/mediagallery/Dago_fotogallery-256854/1195389.htm">
          <img src="https://cdn-static.dagospia.com/img/foto/08-2019/ancelotti-de-laurentiis-1195389.png"/>
        </a>
        <figcaption>ancelotti de laurentiis</figcaption>
      </figure>
      <p>Riscatto morale e sportivo con gli ottavi che adesso sono a un soffio. Se sia stato l' antibiotico giusto per debellare il virus è presto per dirlo. Il colpo di spugna c' è stato, così come re Carlo aveva previsto. Le Coppe sono il suo mondo, la dimensione autentica di un allenatore che, tra i patemi delle ultime settimane, in campo internazionale ha imposto come sempre la sua legge. Ed è stato ascoltato.</p>
      <p>Punto e a capo, dunque.</p>
      <figure>
        <a href="https://www.dagospia.com/mediagallery/Dago_fotogallery-256854/1210965.htm">
          <img src="https://cdn-static.dagospia.com/img/foto/09-2019/de-laurentiis-koulibaly-1210965.png"/>
        </a>
        <figcaption>de laurentiis koulibaly</figcaption>
      </figure>
      <p>Aspettando gli impegni che non hanno vetrina, contro squadre «piccole» che arriveranno al San Paolo (domenica c' è il Bologna) e il Napoli dovrà tornare a comandare le partite. Riprendersi il possesso e i punti. Prima però la riunione di famiglia. De Laurentiis al primo confronto con i giocatori dopo l' insurrezione del 5 novembre. Chiusi, tutti, nello spogliatoio.</p>
      <figure>
        <a href="https://www.dagospia.com/mediagallery/Dago_fotogallery-256854/1227936.htm">
          <img src="https://cdn-static.dagospia.com/img/foto/10-2019/de-laurentiis-1227936.png"/>
        </a>
        <figcaption>DE LAURENTIIS</figcaption>
      </figure>
      <p>Ha chiesto così, il presidente. In famiglia, appunto. Senza spifferi e condizionamenti esterni. Lo ha chiarito nel tweet arrivato al fischio finale di Liverpool-Napoli. I complimenti e poi la richiesta velata ma non troppo di ritrovare unità, lontani dalle «pressioni». L' ultima strategia per spostare l' attenzione: i fatti di casa Napoli stavolta al riparo dai «nemici», quelli che De Laurentiis ha chiamato «gufi», pronti secondo lui a remare contro. Ma è lo spogliatoio piuttosto chiamato alla direzione unica: da un lato i giocatori pronti a chiedere scusa, dall' altro il presidente che adesso può perdonare.</p>
      <figure>
        <a href="https://www.dagospia.com/mediagallery/Dago_fotogallery-256854/1154262.htm">
          <img src="https://cdn-static.dagospia.com/img/foto/05-2019/aurelio-de-laurentiis-1154262.jpg"/>
        </a>
        <figcaption>AURELIO DE LAURENTIIS</figcaption>
      </figure>
      <p>Le multe, comunque vada, resteranno, ma si cercherà di non finire in tribunale: vittorie in campionato, trattative sui rinnovi e anche premi futuri, alla ricerca di un compromesso che salvi la stagione. Il club ha necessità di arrivare tra le prime quattro, i giocatori devono riconquistare credibilità. Il giudice unico diventa il campo, dove nell' immediato mancheranno i riflettori e non sbagliare sarà più difficile. Punto e a capo, ecco. Ancelotti ago della bilancia. Non si è leader per caso e la solidità dimostrata nel momento della tempesta è un valore che va condiviso, dal club e dalla squadra.</p>
      <figure>
        <a href="https://www.dagospia.com/mediagallery/Dago_fotogallery-256854/1223404.htm">
          <img src="https://cdn-static.dagospia.com/img/foto/10-2019/aurelio-de-laurentiis-foto-di-bacco-1223404.jpg"/>
        </a>
        <figcaption>aurelio de laurentiis foto di bacco</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256854/1184308.htm">
          <img src="https://cdn-static.dagospia.com/img/foto/07-2019/de-laurentiis-dimaro-1184308.png"/>
        </a>
        <figcaption>de laurentiis dimaro</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256854/1106265.htm">
          <img src="https://cdn-static.dagospia.com/img/foto/01-2019/de-laurentiis-koulibaly-1106265.png"/>
        </a>
        <figcaption>de laurentiis koulibaly</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256854/1096318.htm">
          <img src="https://cdn-static.dagospia.com/img/foto/12-2018/aurelio-de-laurentiis-1096318.jpg"/>
        </a>
        <figcaption>AURELIO DE LAURENTIIS</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256854/1098186.htm">
          <img src="https://cdn-static.dagospia.com/img/foto/12-2018/de-laurentiis-1098186.png"/>
        </a>
        <figcaption>de laurentiis</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256854/1114224.htm">
          <img src="https://cdn-static.dagospia.com/img/foto/02-2019/de-laurentiis-1114224.png"/>
        </a>
        <figcaption>de laurentiis</figcaption>
      </figure>
    </article>
  </body>
</html>