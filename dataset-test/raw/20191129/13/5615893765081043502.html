<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/stiri/life/designerul-marc-jacobs-a-dat-in-judecata-trupa-nirvana-19185557"/>
    <meta property="og:site_name" content="Profit.ro"/>
    <meta property="article:published_time" content="2019-11-30T13:29:00+00:00"/>
    <meta property="og:title" content="Designerul Marc Jacobs a dat în judecată trupa Nirvana"/>
    <meta property="og:description" content="Designerul Marc Jacobs a dat în judecată trupa Nirvana, după ce a fost acționat legal de grup pentru că a copiat un logo al formației pentru un tricou."/>
  </head>
  <body>
    <article>
      <h1>Designerul Marc Jacobs a dat în judecată trupa Nirvana</h1>
      <address><time datetime="2019-11-30T13:29:00+00:00">30 Nov 2019, 13:29</time> by <a rel="author">Profit.ro</a></address>
      <p>
        <b>Designerul Marc Jacobs a dat în judecată trupa Nirvana, după ce a fost acționat legal de grup pentru că a copiat un logo al formației pentru un tricou.</b>
      </p>
      <p>Procesul inițial a fost deschis împotriva lui Jacobs în luna ianuarie. Imaginea în cauză este fața zâmbitoare pe care trupa americană a înregistrat-o ca marcă în 1992, după apariția albumului „Nevermind”. Versiunea folosită de Marc Jacobs este ușor modificată: în locul X-urilor au fost puse literele M și J, iar în loc de „Nirvana” este scris „Heaven”. Cu același font. Tricoul face parte din colecția „Bootleg Redux Grunge", lansată inițial pentru Perry Ellis în 1993 și relansată în noiembrie 2018, arată <a href="https://www.news.ro/flux/?p=2">news.ro.</a></p>
      <p>Jacobs a încercat să obțină, în luna martie, anularea procesului. Avocații lui au susținut că fața zâmbitoare este un simbol comun și că deși creația sa este inspirată de tricourile Nirvana din anii 1990, designul nu încalcă dreptul de autor pentru că este suficient de diferită.</p>
      <p>La începutul acestei luni, un judecător din California a permis cazului să meargă mai departe.</p>
      <p>Jacobs a răspuns acum cu un alt proces, scrie The Guardian. Designerul susține că există numeroase omisiuni în caz - nu este clar cine a realizat logo-ul trupei, între altele.</p>
      <p>În procesul inițial, este susținut că el a fost creat de liderul trupei, Kurt Cobain, „prin 1991”, și că a fost folosit pentru a anunța o petrecere dată pentru a marca apariția albumului „Nevermind”. Dar în mărturiile depuse în timpul procesului, membrii supraviețuitori - Dave Grohl și Krist Novoselic - au recunoscut că nu știu cine l-a creat.</p>
      <p>Prin acest proces, Marc Jacobs solicită ca pretenția Nirvana asupra dreptului de autor pentru acest logo să fie eliminată și să fie acoperite costurile de judecată ale companiei lui.</p>
      <p>Echipa de avocați a trupei va continua să conteste cazul.</p>
    </article>
  </body>
</html>