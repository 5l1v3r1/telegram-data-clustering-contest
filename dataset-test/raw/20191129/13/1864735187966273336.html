<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/sport/altri%20sport/discesa-libera-lake-louise-2019-1.4911779"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-29T13:33:08+00:00"/>
    <meta property="og:title" content="Coppo del mondo di sci, discesa libera a Lake Louise: favoriti e orari tv"/>
    <meta property="og:description" content="Via alle prove veloci nella Coppa del Mondo sci, domani la libera di Lake Louise"/>
  </head>
  <body>
    <article>
      <h1>Coppo del mondo di sci, discesa libera a Lake Louise: favoriti e orari tv</h1>
      <h2>Via alle prove veloci nella Coppa del Mondo sci, domani la libera di Lake Louise</h2>
      <address><time datetime="2019-11-29T13:33:08+00:00">29 Nov 2019, 13:33</time> by <a rel="author">MANUEL MINGUZZI</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4911778.1575034389!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Beat Feuz</figcaption>
      </figure>
      <p>Bologna, 29 novembre 2019 – Oltre al gigante di <b>Killington</b>, domani ci sarà un altro grande appuntamento per lo sci alpino nella terza tappa di Coppa del Mondo. E’ in programma infatti la prima discesa libera della stagione con il consueto appuntamento canadese di <b>Lake Louise</b>. Sarà un gara spettacolare con tanti protagonisti annunciati, tra questi sicuramente l’azzurro Dominik <b>Paris</b>.</p>
      <p>TANTI RIVALI – Inutile nascondersi, Dominik<b> Paris </b>in questa stagione punterà alla Coppa del Mondo di discesa libera e partire bene sarà fondamentale. L’azzurro, tendenzialmente, inizia la stagione a rilento per poi salire di colpi da fine dicembre in avanti. Stavolta sarà diverso e già domani punterà al successo. I suoi rivali sono i soliti, con <b>Svindal </b>ritirato, spazio allo svizzero Beat <b>Feuz</b> e agli austriaci Max <b>Franz </b>e Vincent <b>Kriechmayr.</b> Sempre in casa Austria, occhi anche su Matthias <b>Mayer</b> e Otmar <b>Striedinger</b>. In casa Norvegia, senza Svindal, lente di ingrandimento puntata su <b>Jansrud.</b> Non saranno da sottovalutare nemmeno i tedeschi con Thomas<b> Dressen</b> e Andreas <b>Sander</b>, ma anche gli statunitensi<b> Ganong e Nyman</b>. Tra gli outsider pure i francesi <b>Clarey e Theaux</b> e il norvegese Aamodt<b> Kilde</b>. La compagine azzurra sarà invece completata da <b>Buzzi, Casse, Fill e Simoni.</b></p>
      <p>ORARI TV – Orario serale in Italia per la discesa di Lake Louise, primo atleta al cancelletto di partenza alle ore 20.15 con diretta su<b> Eurosport 1</b>, canale 210 di Sky, e in streaming su Eurosport Player. Per quanto riguarda la tv in chiaro, diretta <b>Raisport Hd</b>, canale 57 del digitale terrestre, e in streaming su Raiplay.it</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>