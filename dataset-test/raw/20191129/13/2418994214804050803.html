<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/diethni/article/bretania-se-dimoprasia-ta-stroggula-gualia-iliou-tou-tzon-lenon"/>
    <meta property="og:site_name" content="The TOC"/>
    <meta property="article:published_time" content="2019-11-29T13:49:53+00:00"/>
    <meta property="og:title" content="Βρετανία: Σε δημοπρασία τα στρογγυλά γυαλιά ηλίου του Τζον Λένον"/>
    <meta property="og:description" content="'Ενα ζευγάρι από τα χαρακτηριστικά στρογγυλά γυαλιά ηλίου του Τζον Λένον βγαίνουν στο σφυρί μαζί με μια κλήση για παράνομη στάθμευση που είχε πάρει ο Ρίνγκο Σταρ."/>
  </head>
  <body>
    <article>
      <h1>Βρετανία: Σε δημοπρασία τα στρογγυλά γυαλιά ηλίου του Τζον Λένον</h1>
      <h2>'Ενα ζευγάρι από τα χαρακτηριστικά στρογγυλά γυαλιά ηλίου του Τζον Λένον βγαίνουν στο σφυρί μαζί με μια κλήση για παράνομη στάθμευση που είχε πάρει ο Ρίνγκο Σταρ.</h2>
      <address>
        <time datetime="2019-11-29T13:49:53+00:00">29 Nov 2019, 13:49</time>
      </address>
      <p>'Ενα ζευγάρι από τα χαρακτηριστικά στρογγυλά γυαλιά ηλίου του Τζον Λένον βγαίνουν στο σφυρί μαζί με μια κλήση για παράνομη στάθμευση που είχε πάρει ο ντράμερ των Beatles Ρίνγκο Σταρ. Και τα δύο αντικείμενα κρατούσε εδώ και 50 χρόνια ένας πρώην οδηγός του συγκροτήματος.</p>
      <p>Ο Άλαν Χέρινγκ, ο οποίος εργαζόταν ως οδηγός για τον Σταρ και το έταιρο μέλος του συγκροτήματος, τον Τζορτζ Χάρισον, στα τέλη των ετών του '60, είπε ότι ο Λένον του είχε χαρίσει τα γυαλιά αυτά, τα οποία είχε ξεχάσει στο πίσω κάθισμα της Μερσεντές του.</p>
      <p>"Όταν ο Τζον βγήκε από το αυτοκίνητο παρατήρησα ότι είχε αφήσει αυτά τα γυαλιά ηλίου στο πίσω κάθισμα και ο ένας φακός και ο ένας βραχίονάς τους ήταν σπασμένοι. Τον ρώτησα αν ήθελε να τα πάω να του τα φτιάξουν. Μου απάντησε να μην ανησυχώ, ότι ήταν μόνο για φιγούρα".</p>
      <p>Τα γυαλιά αυτά και η κλήση, που είχε κοπεί στις 25 Απριλίου του 1969, στο Λονδίνο, έξω από το στούντιο ηχογράφησης του συγκροτήματος Apple Records, θα πουληθούν τον ερχόμενο μήνα σε διαδικτυακή δημοπρασία των Sotheby's μαζί με άλλα αναμνηστικά αντικείμενα των Beatles.</p>
      <p>Ο Χάρινγκ είπε ότι πήρε την απόφαση να πουλήσει τα αντικείμενα αυτά για συναισθηματικούς λόγους, ωστόσο διευκρίνισε ότι "οι αναμνήσεις που έχω από αυτή την ιδιαίτερη περίοδο στη ζωή μου, εργαζόμενος για τους Beatles, είναι πολύ πιο σημαντική για εμένα".</p>
      <p>Η καφετιά, τσαλακωμένη κλήση για δύο στερλίνες αναμένεται να πιάσει περίπου 1.700 ευρώ, ενώ τα γυαλιά ηλίου --τα οποία ο Χέρινγκ ουδέποτε επιδιόρθωσε--πιθανόν να πιάσουν 9.380 ευρώ.</p>
      <p>Άλλα αντικείμενα που θα βγουν στο σφυρί, από τις 6 έως τις 13 Δεκεμβρίου, είναι ένας αναπτήρας που είχε ο Χέρινγκ στο αυτοκίνητό του, μπλούζες που φορούσαν τα μέλη του συγκροτήματος και η κιθάρα του Χάρισον με πιθανή τιμή πώλησης περίπου τα 70.000 ευρώ.</p>
      <figure>
        <img src="https://www.thetoc.gr/images/articles/7/article_227701/upl5de11e0867d6d.jpg"/>
        <figcaption> </figcaption>
      </figure>
      <figure>
        <img src="https://www.thetoc.gr/images/articles/7/article_227701/upl5de11e0f06cc5.jpg"/>
        <figcaption> </figcaption>
      </figure>
    </article>
  </body>
</html>