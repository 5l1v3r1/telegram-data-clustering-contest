<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_bunt-u-mikolayevi-deputati-namagayutsya-zmistiti-golovu-oblasnoyi-radi/940593"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T13:08:00+00:00"/>
    <meta property="og:title" content="Бунт у Миколаєві: депутати намагаються змістити голову обласної ради"/>
    <meta property="og:description" content="В обласній раді Миколаєва депутати зламали двері в сесійну залу і винесли кабінку для голосування. &quot;Група депутатів зламала двері у сесійну залу після закінчення робочого дня і винесли звідти кабінку для голосування. Зараз цією подією займатимуться правоохоронці. Хочу зазначити, що це ..."/>
  </head>
  <body>
    <article>
      <h1>Бунт у Миколаєві: депутати намагаються змістити голову обласної ради</h1>
      <address><time datetime="2019-11-29T13:08:00+00:00">29 Nov 2019, 13:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940593_w_300.jpg?v=0"/>
        <figcaption>Депутати влаштували погром у раді. Фото: Укрінформ</figcaption>
      </figure>
      <p>В обласній раді Миколаєва депутати зламали двері в сесійну залу і винесли кабінку для голосування.</p>
      <p>"Група депутатів зламала двері у сесійну залу після закінчення робочого дня і винесли звідти кабінку для голосування. Зараз цією подією займатимуться правоохоронці. Хочу зазначити, що це зроблено для того, щоб здійснити переворот в обласній раді, зокрема, незаконно відсторонити мене від посади", - написала в Facebook голова Миколаївської обласної ради <b>Вікторія Москаленко</b>.</p>
      <p>Вона офіційно попросила поліцію та СБУ втрутитися в ці події і дати їм відповідну оцінку.</p>
      <p>Сесійна зала забарикадована. Правоохоронці нікого в неї не пускають, повідомляє <a href="https://www.ukrinform.ua/rubric-regions/2827775-bunt-u-mikolaivskij-oblradi-golova-kaze-so-deputati-vinesli-kabinku-dla-golosuvanna.html">Укрінформ</a>.</p>
      <p>Група депутатів влаштувала закрите засідання в одному з приміщень обласної ради на четвертому поверсі. Журналісти та активісти чекають у холі.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_ti-pustiv-v-ukrayinu-rosiyan-lyashko-napav-na-gerusa/936905"/>
      </related>
      <p>Активістка <b>Ольга Вербицька</b> повідомила, що в в обласній раді відбувається щось на кшталт голосування 16 січня 2014 року у Верховній Раді. Антиукраїнські депутати намагається в відсторонити голову обласної ради.</p>
      <p>Раніше голова Миколаївської обласної ради заявила, що група депутатів вирішила проводити сесію 26 листопада без її участі, щоб розглянути зняття з посади. Депутатів пов'язують з головою облдержадміністрації <b>Олександром Стадніком</b>.</p>
      <blockquote>Керівник Офісу президента Андрій Богдан <a href="https://gazeta.ua/articles/politics/_bogdan-pobivsya-z-bakanovim/936318">побився із очільником СБУ Іваном Бакановим</a>. Про це у Facebook повідомив журналіст Станіслав Речинський.</blockquote>
    </article>
  </body>
</html>