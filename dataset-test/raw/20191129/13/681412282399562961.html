<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/google-messages-stize-opcija-koja-stiti-od-spam-poruka/"/>
    <meta property="og:site_name" content="PC Press"/>
    <meta property="article:published_time" content="2019-11-29T13:09:17+00:00"/>
    <meta property="og:title" content="Google Messages: Stiže opcija koja štiti od spam poruka"/>
    <meta property="og:description" content="Najnovija Google Messages funkcija stiže u obliku “Verified SMS”, a zamišljena je tako da korisnike čuva od spam sadržaja i phishing napada. Opcija je već ranije mogla da se vidi u okvi…"/>
  </head>
  <body>
    <article>
      <h1>Google Messages: Stiže opcija koja štiti od spam poruka</h1>
      <address><time datetime="2019-11-29T13:09:17+00:00">29 Nov 2019, 13:09</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Najnovija <a href="https://pcpress.rs/tag/google-messages/">Google Messages</a> funkcija stiže u obliku “<b>Verified SMS</b>“, a zamišljena je tako da korisnike čuva od <a href="https://pcpress.rs/tag/spam/">spam</a> sadržaja i <a href="https://pcpress.rs/tag/phishing/">phishing</a> napada.</p>
      <figure>
        <img src="https://i0.wp.com/pcpress.rs/wp-content/uploads/2019/11/Googlem.jpg"/>
      </figure>
      <p>Opcija je već ranije mogla da se vidi u okviru Google Messages verzije 4.2, a li u to vreme nije funkcionisala na svim uređajima. Verified SMS sada stiže kao podrazumevana opcija, a trenutno funkcioniše <b>samo sa poslovnim brojevima telefona koji su registrovani kod Google-a</b>. To znači da će korisnici moči da primaju poruke samo sa registrovanih poslovnih brojeva, a Google koristi <b>kod kojim se proverava autentičnost svake primljene poruke</b>.</p>
      <p>Verifikacija funkcioniše tako što svaki telefon dobija hash kod koji se zasniva na broju telefona, poslovnog broja telefona i sadržaja poruke. Kodovi se kreiraju lokalno, na uređajima koji primaju poruke, te se šalju <a href="https://pcpress.rs/tag/google/">Google</a>-u na upoređivanje i proveravanje da li se radi o legitimnim pošiljaocima.</p>
      <figure>
        <img src="https://i0.wp.com/pcpress.rs/wp-content/uploads/2019/11/Googlem2.jpg"/>
      </figure>
      <p>Legitimne poruke na kraju <b>dobijaju odgovarajuće ikonice koje ukazuju na verodostojnost</b>, a opcija je trenutno dostupna samo u nekoliko zemalja, uključujući i Sjedinjene Američke Države.</p>
      <related>
        <a href="https://pcpress.rs/google-pod-istragom-u-sjedinjenim-americkim-drzavama/"/>
      </related>
      <p>Izvor: <a href="https://pcpress.rs/PCout/?url=https://9to5google.com/2019/11/28/google-messages-verified-sms/">9to5Google</a></p>
      <p>Tagovi: <a href="https://pcpress.rs/tag/google/">Google</a>, <a href="https://pcpress.rs/tag/google-messages/">Google Messages</a>, <a href="https://pcpress.rs/tag/phishing/">phishing</a>, <a href="https://pcpress.rs/tag/spam/">spam</a>, <a href="https://pcpress.rs/tag/verified-sms/">Verified SMS</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/rcs-poruke-protokol-koji-ce-zameniti-sms/"/>
        <a href="https://pcpress.rs/pc-press-kaspersky-dzepni-antivirus/"/>
        <a href="https://pcpress.rs/aplikacija-android-messages-omogucava-slanje-poruka-sa-racunara/"/>
      </related>
    </article>
  </body>
</html>