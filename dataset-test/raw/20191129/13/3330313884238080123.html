<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905765/feyenoord-houdt-minuut-stilte-en-draagt-rouwbanden-om-overleden-ex-trainer-te-eren.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T13:44:00+00:00"/>
    <meta property="og:title" content="Feyenoord houdt minuut stilte en draagt rouwbanden om overleden Verbeek te eren"/>
    <meta property="og:description" content="De spelers van Feyenoord dragen zondag in De Kuip een rouwband. Dat doen de Rotterdammers om Pim Verbeek, de oud-trainer van de Stadionclub die deze week op 63-jarige leeftijd overleed, te herdenken. Ook zal er voor de wedstrijd een minuut stilte zijn. Om 16.45 uur wordt er in Rotterdam-Zuid afgetrapt voor de wedstrijd tegen PEC Zwolle, maar pas na dat er een minuut stilte is gehouden voor Verbeek. Ook zullen de spelers tijdens de wedstrijd allemaal een rouwband dragen. Dat melden de Rotterdammers op hun site. Verbeek overleed deze week op 63-jarige leeftijd aan de gevolgen van een slopende ziekte."/>
  </head>
  <body>
    <article>
      <h1>Feyenoord houdt minuut stilte en draagt rouwbanden om overleden Verbeek te eren</h1>
      <address>
        <time datetime="2019-11-29T13:44:00+00:00">29 Nov 2019, 13:44</time>
      </address>
      <p>
        <b>De spelers van Feyenoord dragen zondag in De Kuip een rouwband. Dat doen de Rotterdammers om Pim Verbeek, de oud-trainer van de Stadionclub die deze week op 63-jarige leeftijd overleed, te herdenken. Ook zal er voor de wedstrijd een minuut stilte zijn.</b>
      </p>
      <p>Om 16.45 uur wordt er in Rotterdam-Zuid afgetrapt voor de wedstrijd tegen PEC Zwolle, maar pas na dat er een minuut stilte is gehouden voor Verbeek. Ook zullen de spelers tijdens de wedstrijd allemaal een rouwband dragen. Dat melden de Rotterdammers op <a href="https://www.feyenoord.nl/nieuws/nieuwsoverzicht/minuut-stilte-en-rouwbanden-bij-feyenoord---pec-zwolle---291119">hun site</a>. Verbeek overleed deze week op 63-jarige leeftijd aan de gevolgen van een slopende ziekte.</p>
      <p>Op 33-jarige leeftijd werd Verbeek in 1989 trainer van de Rotterdammers. Tijdens dat seizoen werd hij bijgestaan door Gunder Bengtsson en samen hadden zij de leiding over het eerste elftal van Feyenoord. Verbeek bleef tot 1991 aan bij Feyenoord, zij het als assistent. In zijn laatste jaar was hij rechterhand van trainer Wim Jansen.</p>
    </article>
  </body>
</html>