<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/receptai/gardu-gardu-kulinarines-keliones-tesiasi-1753722/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T13:20:00+00:00"/>
    <meta property="og:title" content="GARDU GARDU kulinarinės kelionės tęsiasi"/>
    <meta property="og:description" content="Reklama"/>
  </head>
  <body>
    <article>
      <h1>GARDU GARDU kulinarinės kelionės tęsiasi</h1>
      <address><time datetime="2019-11-29T13:20:00+00:00">29 Nov 2019, 13:20</time> by <a rel="author">TV3 pranešimas spaudai</a></address>
      <p>Reklama</p>
      <p>Televizijos laidos „Gardu Gardu“ vedėjai Gian Luca Demarco ir Ali Gadžijevas vėl kvies keliauti. Kartu su Gian Luca keliausime į Meksiką, kur linksmasis šefas gamins tortiliją su kalakutiena ir troškintais kopūstais, o Ali nukels į Prancūziją ir džiugins nuostabiaisiais pyragaičiais "Paris Brest" su šokoladiniu kremu. O kad būtų dar skaniau, vedėjai, kaip visada, viską pagardins gero humoro prieskoniu.</p>
      <table>
        <tr>
          <td valign="top"><b>Tortilija su kalakutiena ir kopūstais<br/></b> <br/>Jums reikės <br/>   •  Pakuotės tortilijų (6-8 vnt)<br/>   •  1 kalakuto krūtinėlės<br/>   •  1 saldžiosios paprikos<br/>   •  1,5 raudonojo svogūno<br/>   •  0,5 kg kopūsto<br/>   •  3 kiaušinių<br/>   •  200 g maltų džiuvėsėlių<br/>   •  4 šaukštų majonezo<br/>   •  Saulėgrąžų aliejaus gruzdinimui<br/>   •  Balto balzaminio acto<br/>   •  Balzaminio acto<br/>   •  Druskos<br/>   •  Pipirų<br/>   •  Persilade prieskonių<br/>   •  2 šaukštelių rūkytos paprikos<br/> <br/> </td>
          <td valign="top">Reklama<br/> <br/> <br/>Kalakuto krūtinėlę supjaustyti juostelėmis.<br/>Kiaušinius išplakti su druska ir pipirais.<br/>Kalakuto krūtinėlės juosteles apvolioti kiaušinio plakinyje ir maltuose džiūvėsėliuose. Įkaitinti puodą ar aukštą keptuvę su aliejumi ir gruzdinti apvoliotas juosteles, kol apskrus.<br/>Kopūstą susmulkinti juostelėmis. Kepti ant nedidelės kaitros, kol suminkštės. Kepant pagardinti druska, pipirais ir šlakeliu balto balzaminio acto.<br/>Reklama<br/>Papriką supjaustyti lazdelėmis ir dėti kepti kartu su kopūstais.<br/>Svogūną supjaustyti pusžiedžiais ir taip pat dėti kepti kartu. Pagardinti rūkytų paprikų milteliais ir šlakeliu balzaminio acto.<br/>Majonezą sumaišyti su smulkinta svogūno pusele.<br/>Tortiliją ištepti majonezu, dėti kepintas daržoves ir kelis gabaliukus kalakutienos. Susukti ir apkepti keptuvėje.<br/> </td>
        </tr>
        <tr>
          <td valign="top"><b> <br/></b>Reklama<br/><b>Plikytos tešlos pyragėliai Paris Brest su šokoladiniu kremu<br/></b> <br/>Kremui reikės:<br/>   •  25 g cukraus<br/>   •  1 želatinos lakšto<br/>   •  375 g grietinėlės<br/>   •  150 g piniško šokolado<br/> <br/> <br/> <br/>Reklama<br/>Trapiai (smėlinei) tešlai reikės:<br/>   •  80 g cukraus<br/>   •  120 g  sviesto (šalto)<br/>   •  120 g  miltų<br/> <br/>Plikytai tešlai reikės :<br/>   •  100 g pieno<br/>   •  100 g vandens<br/>   •  20 g cukraus<br/>   •  5 g druskos<br/>   •  90 g sviesto<br/>   •  120 g miltų<br/>   •  4 kiaušinių<br/> <br/> <br/> <br/>Reklama<br/> </td>
          <td valign="top"> <br/> <br/>Vandenyje užmerkti želatinos lakštą.<br/>Cukrų suberti į keptuvę ir kaitinti, kol cukrus ištirps (nemaišyti). Po truputį maišant supilti kambario temperatūros grietinėlę ir leisti šiek tiek pavirti. Ją supilti į indą su šokoladu, įdėti brinkintą ir nusausintą želatinos lakštą, išmaišyti ir sublenderiuoti iki vientisos emulsijos. Uždengti maistine plėvele ir palikti šaldytuve atvėsti (geriausia palikti nakčiai).<br/> <br/>Reklama<br/>Sviestą ir cukrų maišyti iki vientisos masės. Suberti miltus ir dar permaišyti. Tešla neturi būti išpurenta, užtenka, kad susijungtų visi ingredientai. Susukti į maistinę plėvelę ir palikti šaldytuve „pailsėti“.<br/> <br/> <br/>Į prikaistuvį supilti pieną ir vandenį, suberti druską ir cukrų, įdėti sviestą. Maišant užvirti, išjungti kaitrą ir nuolat maišant šluotele suberti po truputį miltus. Išmaišyti iki vientisos masės. Tada vėl įjungti kaitrą ir nuolat maišant pakaitinti, kol masė sušoks į vieną gumulą ir nebirės. Tada perdėti ją į dubenį ir nuolat maišant elektriniu maišytuvu įmušti po vieną kiaušinius. Maišyti iki vientisos blizgios masės. Gautą masę sudėti į konditerinį maišelį ir ant kepimo popieriumi išklotos skardos formuoti žiedo formos pyragaičius.<br/>Labai plonai iškočioti trapią tešlą (apie 2 mm storio) ir išspausti žiedo formos išpjovėju (pyragėlio dydžio). Viduryje taip pat išspausti su mažesniu išpjovėju, kad liktų tuščiaviduriai. Trapios tešlos žiedus dėti ant suformuotos plikytos tešlos.<br/> <br/>Kepti iki 170°C įkaitintoje orkaitėje 30 minučių.<br/> <br/>Iškepusius pyragėlius atvėsinti, perpjauti išilgai per vidurį į dvi dalis. Apatines pyragėlių dalis konditerinio maišelio pagalba padengti šokoladiniu kremu. Tada uždėti viršutines dalis ant kremo paviršiaus. Dekoruoti cukraus pudra.<br/> <br/>Skanaus!</td>
        </tr>
      </table>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/receptai/patiekalai-is-morku-uztikrina-sveika-mityba-ir-skoniu-atradimus-1753714/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/receptai/amerikoje-svenciama-padekos-diena-kaip-ja-sutinka-lietuviai-1753421/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/receptai/trys-paprasti-receptai-pades-atrasti-po-zeme-uzaugusi-lobi---saknines-darzoves-1751011/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/receptai/savaitgalio-pietums---burokeliu-lazanija-1748022/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/receptai/nenuvertinkite-obuolienes-puikiai-tiks-ne-tik-arbatai-desertams-bet-ir-dovanoms-1744358/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/patarimai/maisto-tinklarastininkes-atskleide-kaip-paruosti-nebrangius-bet-skanius-pusrycius-1744120/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/receptai/dievu-vaisiumi-tituluojami-persimonai-turtingi-ir-skoniu-ir-maistine-verte-1743761/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/receptai/prancuziskas-vistienos-troskinys-su-vynu-1741583/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>