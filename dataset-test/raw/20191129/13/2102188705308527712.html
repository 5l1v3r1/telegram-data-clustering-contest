<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/29/654297/"/>
    <meta property="og:site_name" content="Економічна правда"/>
    <meta property="article:published_time" content="2019-11-29T13:31:00+00:00"/>
    <meta property="og:title" content="Реальних причин для звільнення Недашковського немає — Енергоатом"/>
    <meta property="og:description" content="У держпідприємстві “НАЕК ”Енергоатом“ заявили, що опубліковані на сайті Мінекоенерго причини звільнення президента компанія Юрія Недашковського ”є маніпулятивними і неправдивими“."/>
  </head>
  <body>
    <article>
      <h1>Реальних причин для звільнення Недашковського немає — Енергоатом</h1>
      <address>
        <time datetime="2019-11-29T13:31:00+00:00">29 Nov 2019, 13:31</time>
      </address>
      <p>У держпідприємстві "НАЕК "Енергоатом" заявили, що опубліковані на сайті Мінекоенерго причини звільнення президента компанія Юрія Недашковського "є маніпулятивними і неправдивими".</p>
      <p>Про це <a href="http://www.energoatom.com.ua/ua/press_centr-19/novini_kompanii-20/p/sprostuvanna_manipulativnoi_pozicii_minekoenergo-45581?fbclid=IwAR0j4Y9ax6I6xWVjeZa11UpKDChIpNUiLGQaBQ8HF2yjBR39SxCReM1cqmc">повідомляє</a> пресслужба "Енергоатома".</p>
      <p>"Опубліковані на офіційному сайті Мінекоенерго звинувачення на адресу НАЕК "Енергоатом" є маніпулятивними, неправдивими та свідчать про відсутність реальних приводів для відставки президента Енергоатому", - йдеться у повідомленні.</p>
      <p>В "Енергоатомі" підкреслюють, що озвучені Мінекоенерго причини звільнення Недашковського сформували не в результаті аналізу міністерством діяльності підприємства, а взяли із звинувачень заанґажованих та непрофесійних організацій і окремих осіб.</p>
      <p>"Компанія неодноразово надавала на них свої заперечення та контраргументи, які з невідомих причин не було враховано міністерством", - зазначили у НАЕК.</p>
      <p>У компанії додали, що 28 листопада працівники НАЕК "Енергоатом" вийшли під стіни Міністерства енергетики та захисту довкілля "із вимогою припинити знущання над атомною галуззю, зупинити розвертання енергетичного вектору в бік РФ та поновити Недашковського на посаді президента".</p>
      <p>
        <b>Нагадаємо:</b>
      </p>
      <p>27 листопада Кабінет міністрів <a href="https://www.epravda.com.ua/news/2019/11/27/654212/">ухвалив рішення про звільнення</a> голови державної компанії Енергоатом Юрія Недашковського.</p>
      <p>У Мінекоенерго заявили, що керівника Енергоатому Юрія Недашковського звільнили з посади <a href="https://www.epravda.com.ua/news/2019/11/28/654246/">через неефективний менеджмент,</a> підозру у розкраданні державних коштів та постійне невиконання фінансових планів.</p>
      <p>Економічна правда</p>
    </article>
  </body>
</html>