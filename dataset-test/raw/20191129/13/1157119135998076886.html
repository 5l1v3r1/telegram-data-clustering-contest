<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/29/monetizatsija_subsidij_ta_pilg_na_zhitlovo_komunalni_poslugi_scho_zminilosja.html"/>
    <meta property="og:site_name" content="Соцпортал"/>
    <meta property="article:published_time" content="2019-11-29T13:15:00+00:00"/>
    <meta property="og:title" content="Монетизація субсидій та пільг на житлово-комунальні послуги: що змінилося?"/>
    <meta property="og:description" content="У квитанціях за комунальні послуги, які споживачі отримали в листопаді, вказується повна сума за спожиті послуги, без відображення розміру субсидії або пільги."/>
  </head>
  <body>
    <article>
      <h1>Монетизація субсидій та пільг на житлово-комунальні послуги: що змінилося?</h1>
      <address>
        <time datetime="2019-11-29T13:15:00+00:00">29 Nov 2019, 13:15</time>
      </address>
      <h4>У квитанціях за комунальні послуги, які споживачі отримали в листопаді, вказується повна сума за спожиті послуги, без відображення розміру субсидії або пільги. Порядок їх нарахування не змінився, мова йде тільки про перехід на монетизовану форму виплати.</h4>
      <figure>
        <img src="https://socportal.info/media/contentimages/6125de0f78ae3526.jpg"/>
      </figure>
      <p>Розмір пільги щомісячно розраховує орган соціального захисту населення, нагадуэ прес-служба КМДА.</p>
      <p>Суму пільги розраховуватимуть, виходячи з розміру знижки, на яку пільговик має право згідно з законом. Також на неї впливатимуть ціни і тарифи на житлово-комунальні послуги та державні соціальні нормативи у сфері житлово-комунального обслуговування.</p>
      <p>Держава виплачує кошти за пільги кожній людині окремо – видає готівкою або переказує на рахунок «Ощадбанку». Видача у готівковій формі можлива лише за умови, якщо пільговик написав відповідну заяву до органу соцзахисту до 15 жовтня 2019 року.</p>
      <p>Пільговик, який отримав готівку, сплачує за спожиті комунальні послуги повну суму платіжки. Ті пільговики, які не написали заяву на отримання пільги готівкою, мають справу з безготівковим розрахунком.</p>
      <p>Якщо у вас безготівкова форма виплати пільг, то частину платежів за вас здійснює АТ «Ощадбанк», а частину ви сплачуєте самостійно. Орган соцзахисту самостійно надасть всю інформацію «Ощадбанку», який автоматично створює обліковий запис одержувача пільг, на який нараховуються кошти, та інформує пільговика через смс-повідомлення.</p>
      <p>Перерахування коштів «Ощадбанком» надавачам послуг здійснюється у наступній послідовності: постачання теплової енергії, постачання та розподіл природного газу або постачання та розподіл електричної енергії за наявності відповідного виду індивідуального опалення, постачання гарячої води, централізоване водопостачання, централізоване водовідведення, постачання та розподіл електричної енергії, постачання та розподіл природного газу, поводження з побутовими відходами, послуги з управління багатоквартирним будинком, внески за встановлення, обслуговування та заміну вузлів комерційного обліку.</p>
      <p>Таким чином, «Ощадбанк» здійснює перерахунок коштів не за пропорційним принципом (коли за кожну послугу проводився розрахунок у рівних відсотках від суми пільги), а за пріоритетним принципом – коли спочатку проводиться оплата за тепло, газ, електроенергію тощо.</p>
      <p>Якщо сума пільги достатня, то сплата всіх послуг здійснюється на 100%. Залишок коштів пільги буде перераховано на наступний місць.</p>
      <p>Якщо суми пільги недостатньо, то сплачено буде лише за ті послуги, на які вистачить коштів. А послуги, за які потрібно доплатити, «Ощадбанк» надішле в СМС (із розмірами доплати за кожним видом послуги).</p>
      <p>Рух коштів за вашим обліковим записом можна відстежувати в особистому кабінеті на сайті «Ощадбанку».</p>
      <h4>Довідка:</h4>
      <p>На початку 2019 року в Україні ввели монетизацію субсидій. Реформа дає можливість сім'ям з низьким доходом отримати компенсацію на оплату ЖКП "живими грошима". Якщо ж утворюється борг в більш ніж 340 грн, субсидію забирають. Восени 2019 роки українці отримали можливість отримувати монетизувати субсидію в більш ніж 30 банках на їх вибір.</p>
      <figure>
        <iframe src="https://www.youtube.com/embed/eH6W2XmIr_4" width="500" height="281" data-service="Youtube" scrolling="no"/>
      </figure>
      <p>Всі <a href="https://socportal.info/category/society/">новини про субсидії в Україні</a> читайте в розділі #Соціалка на Соцпорталі.</p>
      <ul>
        <li>Раніше повідомлялось про санкції <a href="https://socportal.info/2019/03/19/v_minsotspolitiki_rasskazali_o_sanktsijah_za_neuplatu_kommunalki_posle_monetizatsii_subsidij.html">за неоплачені компослуги після монетизації субсидій</a>.</li>
        <li>Ми також детально описували, <a href="https://socportal.info/2018/10/27/kak_oformit_subsidiju_onlajn_poshagovaja_instruktsija.html">як оформити субсидію онлайн</a>.</li>
        <li>А також розповідали про те, як <a href="https://socportal.info/2016/02/22/jak_sudi_na_praktitsi_pozbavljajut_subsidij_ta_stjagujut_shtraf.html">на практиці суди відбирають субсидії.</a></li>
      </ul>
    </article>
  </body>
</html>