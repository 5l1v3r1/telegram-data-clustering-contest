<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140285-zakon_i_biznes_n_47_1449_30_listopada___6_grudnya_2019_r_ano.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-29T13:44:00+00:00"/>
    <meta property="og:title" content="Закон і Бізнес N 47/2019. Анонс публікацій"/>
    <meta property="og:description" content="Представляємо огляд найважливіших правових тем тижня, про які можна прочитати в новому випуску газети Закон і Бізнес N 47/2019, 30 листопада – 6 грудня 2019 р."/>
  </head>
  <body>
    <article>
      <h1>Закон і Бізнес N 47/2019. Анонс публікацій</h1>
      <address>
        <time datetime="2019-11-29T13:44:00+00:00">29 Nov 2019, 13:44</time>
      </address>
      <p>
        <i>
          <b>Представляємо огляд найважливіших правових тем тижня, про які можна прочитати в новому випуску газети Закон і Бізнес N 47/2019, 30 листопада – 6 грудня 2019 р.</b>
        </i>
      </p>
      <p>В остаточному варіанті закону про державний бюджет на 2020 рік, який нещодавно прийняла Верховна Рада, судовій системі не додано жодної копійки порівняно з проектом, що подавав Уряд спочатку. Натомість суддівська винагорода з наступного року має зрости у середньому на 25%. Також недавно були вирівняні суддівські оклади — незалежно від проходження кваліфікаційного оцінювання. Як житиме вітчизняна Феміда наступного року за такого фінансування? Чого очікувати суддям та працівникам апарату в частині матеріального забезпечення? Про це «ЗіБ» вирішив дізнатися у голови Державної судової адміністрації, заслуженого економіста України Зеновія ХОЛОДНЮКА.</p>
      <p> </p>
      <p>Протягом останнього року бізнес мав можливість протестувати нові правила корпоративного управління та скласти враження про запропоновані зміни. Тож розпитати про те, які новели мали найбільший попит, а які так і залишилися недієвими, «ЗіБ» вирішив у партнера ЮК Bossom Group, адвоката Катерини СПИРИДОНОВОЇ.</p>
      <p> </p>
      <p>На засіданні Комітету Верховної Ради з питань правоохоронної діяльності Генеральний прокурор Руслан Рябошапка повідомив, коли закінчиться реформа та хто залишиться після неї працювати. Докладніше про реформування прокуратури, читайте у статті «<b>Кінцеві й незворотні втрати».</b></p>
      <p> </p>
      <p>Адвокат оббивав пороги судової установи, намагаючись довідатися, чим для його клієнта завершилася справа піврічної давності. А служитель Феміди не поспішав розповідати стороннім, що він вирішив. Про те, як суддя дістав сувору догану, бо за два роки не спромігся написати рішення, читайте у матеріалі «<b>Дуже повільна історія».</b></p>
      <p> </p>
      <p>З одного боку, «самоврядники» вирішили скоротити штат великих судів, а з іншого — не змогли приступити до виконання своїх обов’язків, покладених на них новою судовою реформою. Чому рада вирішила вдатися до крайнощів і не поспішати за турборежимом, читайте у статті «<b>Рада може, рада може все, що завгодно».</b></p>
      <p> </p>
      <p>Питання, яке члени органу самоврядування обговорювали найгарячіше — можливість для судді поїхати на правовий захід без збитку для власної кишені. Дискусія розгорілась, а рішення так і не прийняли. Поки що схиляються до того, що останнє слово у цьому питанні — за головою суду. Чи можна обмежувати в бажанні поїхати на юридичний форум за державні кошти, читайте у матеріалі «<b>Ощадний ва-банк».</b></p>
      <p> </p>
      <p>Майже кожен правник за час навчання на юридичному факультеті повинен двічі знайомитися з творами Конфуція. Проте виявляється, що фатальні прогули здатні зашкодити не лише подальшій кар’єрі студента, а й усій адвокатурі. То через чиї неявки без поважних причин адвокати можуть залишитися без монополії, читайте у статті «<b>Бумеранг Конфуція».</b></p>
      <p> </p>
      <p>Структурним елементом права на справедливий суд є «суд, встановлений законом». І Європейський суд з прав людини під час перевірки заяв приділяє особливу увагу дотриманню цього критерія. Натомість у нашій країні було створено ситуацію, коли найвищий судовий орган розпочав свою діяльність усупереч Конституції, отже, може бути визнаний таким, що не є «встановленим законом». Докладніше про це у статті «<b>Casus legitimus</b><b>», </b>розповів ОЛЕГ КРИВЕНДА, суддя Верховного Суду України, к.ю.н., заслужений юрист України</p>
      <p>VIII міжнародний форум з практики Європейського суду з прав людини запросив до діалогу найбільш компетентних фахівців з України та світу. Чи вдасться адаптувати українські реалії до європейських ідеалів і що для цього потрібно зробити, дізнаєтесь у статті «<b>Філософія справедливості».</b></p>
      <p> </p>
      <p>Особа знімає через банкомат певну суму коштів, а отримує вдесятеро більше. Чи може банк повернути надлишок виданих грошей? Касаційний цивільний суд стверджує, що ні, якщо немає доказів одержання зайвої готівки. Докладніше про зайві гроші, які видав банкомат, читайте у матеріалі «<b>Наплутали з номіналом».</b></p>
      <p> </p>
      <p>Президент уніс до парламенту проект закону «Про розвідку». Він значно розширює повноваження і права структур, які вестимуть розвідувальну діяльність. Враховуючи ситуацію в країні, чи існує загроза, що такі повноваження використовуватимуться для ведення НС(Р)Д під прикриттям розвідувальної діяльності? Про це докладніше розповіла у статті «<b>НС(Р)Д під прикриттям розвідки» </b>ЮЛІЯ ДУБІНА, помічник адвоката в АО «АФ «Олег Рачук».</p>
      <p>
        <b> </b>
      </p>
      <p>На форумі з корпоративного права розробники КзПБ розповіли арбітражним керуючим про те, які можливості він надає для того, щоб більше заробляти, та чому в деяких це досі не виходить. Що заважає заробляти гроші арбітражним керуючим, читайте у матеріалі «<b>Кодекс можливостей».</b></p>
      <p> </p>
      <p>Коли час невблаганно наближався до набрання чинності Кодексом з процедур банкрутства, до нього були внесені зміни, що стосуються державних підприємств. Тепер ужити заходи, спрямовані на захист оборонних підприємств від примусової ліквідації, через невдалу редакцію правової норми, можуть викликати протилежний ефект. Як урятувати від банкрутства оборонні підприємства, розповів у статті «<b>Танцюючі чоловічки» </b>БОРИС ПОЛЯКОВ, суддя Північного апеляційного господарського суду, доктор юридичних наук, професор</p>
      <p> </p>
      <p>Так, він порушив закон, на його рахунки наклали арешт, а самого визнали винним у незаконній діяльності. Так, він не зробив висновків після першого покарання. Проте гроші мали врятувати життя його сина, тому просто так їх забрати не дозволялося... Докладніше про рішення ЄСПЛ, читайте у статті<b> </b><b>«</b><b>Нелюдяна конфіскація</b><b>»</b></p>
      <p>
        <a href="https://zib.com.ua/">Закон і Бізнес</a>
      </p>
      <related>
        <h4>Матеріали за темою</h4>
        <a href="https://zib.com.ua/ua/140289-dali_bude_anons_pravovih_podiy_tizhnya_2_-_7_grudnya_2019_r.html"/>
        <a href="https://zib.com.ua/ua/140164-dali_bude_anons_pravovih_podiy_tizhnya_25_-_30_listopada_201.html"/>
        <a href="https://zib.com.ua/ua/140157-zakon_i_biznes_n_46_1448_23__29_listopada__2019_r_anons_publ.html"/>
        <a href="https://zib.com.ua/ua/140096-dali_bude_anons_pravovih_podiy_tizhnya_18_-_22_listopada_201.html"/>
        <a href="https://zib.com.ua/ua/140095-zakon_i_biznes_n_45_1447_16__22_listopada__2019_r_anons_publ.html"/>
        <a href="https://zib.com.ua/ua/139978-dali_bude_anons_pravovih_podiy_tizhnya_11_-_16_listopada_201.html"/>
        <a href="https://zib.com.ua/ua/139963-zakon_i_biznes_n_44_1446_9__15_listopada__2019_r_anons_publi.html"/>
        <a href="https://zib.com.ua/ua/139898-dali_bude_anons_pravovih_podiy_tizhnya_4_-_8_listopada_2019_.html"/>
        <a href="https://zib.com.ua/ua/139896-zakon_i_biznes_n_43_1445_2__8__listopada__2019_r_anons_publi.html"/>
        <a href="https://zib.com.ua/ua/139860-zakon_i_biznes_n_43_1445_2__8__listopada__2019_r_anons_publi.html"/>
        <a href="https://zib.com.ua/ua/139897-dali_bude_anons_pravovih_podiy_tizhnya_28_zhovtnya_-_1_listo.html"/>
        <a href="https://zib.com.ua/ua/139800-dali_bude_anons_pravovih_podiy_tizhnya_28_zhovtnya_-_1_listo.html"/>
        <a href="https://zib.com.ua/ua/139783-zakon_i_biznes_n_42_1444_25_zhovtnya__1_listopada__2019_r_an.html"/>
        <a href="https://zib.com.ua/ua/139676-anons_pravovih_podiy_tizhnya_21__25_zhovtnya_2019_roku.html"/>
        <a href="https://zib.com.ua/ua/139675-zakon_i_biznes_n_41_1442_19__25_zhovtnya_2019_r_anons_publik.html"/>
        <a href="https://zib.com.ua/ua/139666-politiki_chasto_zabuvayut_scho_sudi_e_rivnocinnoyu_gilkoyu_v.html"/>
        <a href="https://zib.com.ua/ua/139575-anons_pravovih_podiy_tizhnya_15__18_zhovtnya_2019_roku.html"/>
        <a href="https://zib.com.ua/ua/139573-zakon_i_biznes_n_40_1442_12__18_zhovtnya_2019_r_anons_publik.html"/>
        <a href="https://zib.com.ua/ua/139519-kogo_z_avtoriv_naybilshe_chitali_vlitku_v_zib_.html"/>
        <a href="https://zib.com.ua/ua/issue/678/"/>
        <a href="https://zib.com.ua/ua/139516-privitannya_z_dnem_yurista.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>