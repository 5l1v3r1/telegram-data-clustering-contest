<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/64-de-elevi-si-profesorii-care-i-au-coordonat-au-fost-premiati-de-catre-municipalitate-cu-cate-600-de-lei-si-o-diploma/"/>
    <meta property="og:site_name" content="InfoOradea"/>
    <meta property="article:published_time" content="2019-11-29T13:20:00+00:00"/>
    <meta property="og:title" content="64 de elevi și profesorii care i-au coordonat au fost premiați de către municipalitate cu cate 600 de lei si o diploma"/>
    <meta property="og:description" content="În deschiderea ședinței de Consiliu Local de joi, 28 noiembrie, a avut loc festivitatea de premiere a celor 64 de olimpici din unitățile"/>
  </head>
  <body>
    <article>
      <h1>64 de elevi și profesorii care i-au coordonat au fost premiați de către municipalitate cu cate 600 de lei si o diploma</h1>
      <address><time datetime="2019-11-29T13:20:00+00:00">29 Nov 2019, 13:20</time> by <a rel="author">Redactia</a></address>
      <h4>În deschiderea ședinței de Consiliu Local de joi, 28 noiembrie, a avut loc festivitatea de premiere a celor 64 de olimpici din unitățile de învățământ din municipiul Oradea care au obținut rezultate deosebite (premiul I, II, III și mențiune) în anul școlar  2018 – 2019, la olimpiadele naționale organizate de Ministerul Educației Naționale.</h4>
      <p>Tot în cadrul ședinței au fost premiați și cei 64 de profesori care i-au coordonat, îndrumat și susținut pentru atingerea acestor rezultate.</p>
      <p>În timp ce premiile profesorilor au fost predate de către viceprimarul Florin Birta, elevii și-au primit premiile de la viceprimarul Mircea Mălan. Viceprimarii au felicitat profesorii și elevii urându-le mult succes în continuare și Sărbători Fericite.</p>
      <p>Atât olimpicii, cât și profesorii coordonatori au primit din partea Primăriei Oradea un premiu de 600 de lei fiecare și o diplomă de felicitare.</p>
      <p>Olimpiadele școlare sunt considerate competiții școlare de excelență, adresându-se elevilor cu aptitudini și performanțe înalte în domeniul matematicii și al științelor, al limbii și literaturii române și al limbilor moderne, al disciplinelor socioumane, al calificărilor profesionale, al artelor, al sportului ş.a.m.d.</p>
      <p>Pentru că o comunitate se poate dezvolta numai prin susținerea performanței, Primăria Oradea, prin mijloacele și competențele pe care le are, este interesată de creșterea performanței educaționale, performanță care, odată atinsă, este normal să fie recompensată.</p>
      <p>
        <a href="https://infooradea.ro/wp-content/uploads/2019/11/Lista-cu-elevii-care-au-obtinut-rezultate-deosebite.pdf">Lista cu elevii care au obtinut rezultate deosebite</a>
      </p>
      <related>
        <h4>Articole similare</h4>
        <a href="https://infooradea.ro/scoala-gimnaziala-oltea-doamna-100-de-ani-de-existenta/"/>
        <a href="https://infooradea.ro/ieri-au-debutat-manifestarile-prilejuite-de-centenarul-scolii-gimnaziale-oltea-doamna/"/>
        <a href="https://infooradea.ro/profesorului-dorel-tifor-i-se-va-acorda-titlul-de-cetatean-de-onoare-al-municipiului-oradea/"/>
      </related>
    </article>
  </body>
</html>