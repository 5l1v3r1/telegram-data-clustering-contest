<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/gundem/2019/11/29/ibbden-cikartilan-isciler-icin-baslatilan-imza-kampanyasi-sona-erdi"/>
    <meta property="og:site_name" content="A Haber"/>
    <meta property="article:published_time" content="2019-11-29T13:52:44+00:00"/>
    <meta property="og:title" content="İBB'den çıkartılan işçiler için başlatılan imza kampanyası sona erdi"/>
    <meta property="og:description" content="İBB'nin işçi kıyımları sonrası başlayan protestoların 88. gününde imza kampanyası da başlamıştı. Vezneciler Metrosu çıkışında kurulan stantta başlatılan ve 8 gün süren imza kampanyasında 100 binden fazla imza toplantı. Toplanan imzalar Ekrem İmamoğlu'na sunulacak."/>
  </head>
  <body>
    <article>
      <h1>İBB'den çıkartılan işçiler için başlatılan imza kampanyası sona erdi</h1>
      <address>
        <time datetime="2019-11-29T13:52:44+00:00">29 Nov 2019, 13:52</time>
      </address>
      <p>
        <b>İBB'nin işçi kıyımları sonrası başlayan protestoların 88. gününde imza kampanyası da başlamıştı. Vezneciler Metrosu çıkışında kurulan stantta başlatılan ve 8 gün süren imza kampanyasında 100 binden fazla imza toplantı. Toplanan imzalar <a href="https://www.ahaber.com.tr/index/ekrem-imamoglu">Ekrem İmamoğlu</a>'na sunulacak.</b>
      </p>
      <p>İBB'de çalışırken işten çıkarılan işçiler eylemlerinin 88. gününde Vezneciler Metrosu çıkışında stant kurarak imza kampanyası başlatmıştı. 8 gün süren imza kampanyası bugün sona erdi. Yaklaşık yüz bin imza topladığını ifade eden işçiler, İBB önünde basın açıklaması yaptı.</p>
      <figure>
        <img src="https://iaahbr.tmgrup.com.tr/216355/0/0/0/0/800/602?u=https://iahbr.tmgrup.com.tr/2019/11/29/ibbden-cikartilan-isciler-icin-baslatilan-imza-kampanyasi-sona-erdi-1575035803036.jpeg&amp;mw=700"/>
      </figure>
      <p>
        <b>İMZALAR İMAMOĞLU'NA SUNULACAK</b>
      </p>
      <p>Açıklamayı İSPARK'ta çalışırken işten çıkarılan Umut Aydoğan yaptı. Aydoğan, "<b>8 günde 100 bini aşkın imza topladıysak kutsal İstanbul'umuzun 39 ilçesinde bu kampanyayı gerçekleştirseydik. Milyonların desteğini alabileceğimizi bu şekilde göstermiş olduk</b>" dedi.</p>
      <figure>
        <img src="https://iaahbr.tmgrup.com.tr/67a056/0/0/0/0/800/602?u=https://iahbr.tmgrup.com.tr/2019/11/29/ibbden-cikartilan-isciler-icin-baslatilan-imza-kampanyasi-sona-erdi-1575035809750.jpeg&amp;mw=700"/>
      </figure>
      <p>İşçilerin bir an önce işlerine döndürülmesi gerektiğini ifade eden Aydoğan, "<b>Buradaki arkadaşlarıma sesleniyorum. Bu davanın sahibi haktır. Hak olan davada ise zafer muhakkaktır. Zafer direnen emekçinin olacaktır</b>"diye konuştu.</p>
      <p>Toplanan imzalar sendika yetkililerine teslim edilecek. Sendika yetkilileri ise imzaları İstanbul Büyükşehir Belediye Başkanı <a href="https://www.ahaber.com.tr/index/ekrem-imamoglu">Ekrem İmamoğlu</a>'na sunacak.</p>
      <related>
        <a href="https://www.ahaber.com.tr/video/gundem-videolari/ibb-isci-cikarma-raporu-tamamlandi-peki-raporda-neler-yer-aliyor"/>
        <a href="https://www.ahaber.com.tr/galeri/gundem/ibb-arastirma-komisyonu-ekrem-imamoglunun-isci-kiyimini-belgeledi"/>
      </related>
    </article>
  </body>
</html>