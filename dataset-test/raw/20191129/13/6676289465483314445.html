<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/tanara-rapita-batjocorita-arsa-de-vie-india-328387.html"/>
    <meta property="og:site_name" content="Observator"/>
    <meta property="article:published_time" content="2019-11-29T13:13:00+00:00"/>
    <meta property="og:title" content="Tânără răpită, batjocorită şi arsă de vie într-un oraş din India: 'Îmi este atât de frică!'"/>
    <meta property="og:description" content="O tânără în vârstă de 26 de ani, medic veterinar, a fost răpită de pe stradă, violată şi apoi arsă de vie de mai mulţi bărbaţi, într-un oraş din India."/>
  </head>
  <body>
    <article>
      <h1>Tânără răpită, batjocorită şi arsă de vie într-un oraş din India: 'Îmi este atât de frică!'</h1>
      <address><time datetime="2019-11-29T13:13:00+00:00">29 Nov 2019, 13:13</time> by <a rel="author">Alin Tarnovschi</a></address>
      <p>
        <b>
          <b>O tânără în vârstă de 26 de ani, medic veterinar, a fost răpită de pe stradă, violată şi apoi arsă de vie de mai mulţi bărbaţi, într-un oraş din India.</b>
        </b>
      </p>
      <p>Înainte de a fi ucisă, tânăra a reuşit să vorbească la telefon cu sora sa, dintr-o casă în care era ţinută sechestrată de agresori.</p>
      <p>În ultima conversaţie telefonică, tânăra de 26 de ani i-a spus surorii sale că îi este teamă şi i-a oferit detalii despre locul în care se afla.</p>
      <p>Din nefericire, telefonul nu a putut fi localizat de autorităţi şi nici casa în care tânăra se afla.</p>
      <p>Priyanka Reddy locuia în oraşul Shamshabad din India, iar miercuri dimineaţă mergea către locul de muncă, un spital de animale, cu o motocicletă.</p>
      <p>Pe drum, tânăra a observat că motocicleta avea pană, iar mai mulţi bărbaţi au oprit o maşină şi s-au oferit să o ajute.</p>
      <p>Ulterior, tânăra a fost răpită, cu tot cu motocicletă, şi dusă într-o casă. De acolo, fata a reuşit să îşi sune sora şi să o anunţe ce s-a întâmplat, dar şi că îi este teamă pentru viaţa ei.</p>
      <p>Convorbirea telefonică s-a întrerupt brusc, iar autorităţile nu au reuşit să o localizeze pe tânără.</p>
      <p>Joi, 28 noiembrie 2019, trupul carbonizat al tinerei a fost găsit sub un pod din zona oraşului, iar ea a fost recunoscută de familie doar după un lanţ pe care îl purta la gât, notează <a href="https://www.rt.com/news/474605-india-doctor-murdered-burned/?fbclid=IwAR1wKhS8IJfztL89_c_n5GvrF05Xl12a9oWmjb-1GG_xcZ8eoxUVpfObrp0">RT.com</a>.</p>
      <p>Potrivit presei din India, patru bărbaţi au fost arestaţi în legătură cu moartea tinerei şi vor fi puşi sub acuzare.</p>
    </article>
  </body>
</html>