<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/bakan-kurum-tedbir-almazsak-2030lu-yillarda-su-kitligi-yasayacagiz-1398952"/>
    <meta property="og:site_name" content="Karar.com"/>
    <meta property="article:published_time" content="2019-11-29T13:30:00+00:00"/>
    <meta property="og:title" content="Bakan Kurum: Tedbir almazsak 2030’lu yıllarda su kıtlığı yaşayacağız"/>
    <meta property="og:description" content="Bakan Kurum, istatistiklere göre kullanma suyu oranının 2030 yılında bin 200 metreküpe düşeceğini öngördüklerini söyleyerek “2030’lu yıllarda eğer tedbir almazsak su kıtlığı yaşamaya başlayacağız"/>
  </head>
  <body>
    <article>
      <h1>Bakan Kurum: Tedbir almazsak 2030’lu yıllarda su kıtlığı yaşayacağız</h1>
      <address>
        <time datetime="2019-11-29T13:30:00+00:00">29 Nov 2019, 13:30</time>
      </address>
      <p>
        <b>Bakan Kurum, istatistiklere göre kullanma suyu oranının 2030 yılında bin 200 metreküpe düşeceğini öngördüklerini söyleyerek “2030’lu yıllarda eğer tedbir almazsak su kıtlığı yaşamaya başlayacağız" dedi.</b>
      </p>
      <p>Türkiye 2023 Zirvesi kapsamında konuşma yapan Çevre ve Şehircilik Bakanı Murat Kurum, güncel konulara değindi.</p>
      <p>Son dönemlerde arıtmadan sağlanan geri dönüşüm ile kullanma suyu oranlarının yüzde 1’den 5’e çıktığını belirten Kurum, gelecek dönemler için oluşabilecek su sıkıntısına dikkat çekti. Kurum, eğer tedbir alınmaz ise 2030 yıllarda su kıtlığı yaşanacağını kaydetti.</p>
      <p><b>'SU FAKİRİYİZ'</b><br/><br/>Enerji verimli, sıfır atık uyumlu ve akıllı teknolojilerle donatılmış yapılar inşa ettiklerini belirten Kurum, “İklim değişikliğiyle mücadele kapsamında Sıfır Atık çatısı altında yüzlerce yeni çevre projesi yürütüyoruz. Su kaynaklarımızı çok verimli kullanarak arıtmadan sağlanan geri dönüşüm ile kullanma suyu oranlarımızı yüzde 1’den 5’e çıkararak, şuan itibariyle baktığınızda kişi başı bin 500 metreküp su kullanan bir ülkeyiz ve bu anlamda su fakiriyiz” dedi.</p>
      <p><b>'2030'LU YILLARDA SU KITLIĞI YAŞACAĞIZ'</b><br/><br/>İstatistiklere göre kullanma suyu oranının 2030 yılında bin 200 metreküpe düşeceğini öngördüklerini söyleyen “2030’lu yıllarda eğer tedbir almazsak su kıtlığı yaşamaya başlayacağız. Dünyada 2050’li yıllarda artık su savaşlarının çıkacağı öngörülüyor. Su kaynaklarımızı en verimli şekilde kullanmalıyız” şeklinde konuştu.<br/><br/>Kentsel dönüşüm ile ilgili hedeflerin belirlendiğini söyleyen Kurum, acil olarak 1 milyon 500 bin tane konutun dönüştürülmesi gerektiğinin altını çizdi. Kurum, her yıl 300 bin konut dönüştürmek suretiyle bu dönüşüm sürecini tamamlamak istediklerini söyleyerek, “Ülkemiz bankaları finansal darbelere rağmen ayaktadır. Hazine ve Maliye Bakanlığımızla alt ve orta gelir grubuna hitaben projemizi hazırlıyoruz. Bu yıl 65 bin konutun dönüşümünü başlattık. Bu noktada bankalarımızla birlikte deprem ile ilgili dönüşüm noktasında belediyelerimize yüzde 50’ye kadar kredi vererek kentsel dönüşüm sürecini sürdürüyoruz" ifadelerini kullandı.</p>
      <p>
        <b>İSTANBUL/İHA</b>
      </p>
      <related>
        <a href="https://www.karar.com/guncel-haberler/istanbuldaki-su-zammi-ibb-meclisinde-reddedildi-1398304"/>
      </related>
    </article>
  </body>
</html>