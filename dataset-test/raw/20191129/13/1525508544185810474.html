<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783985/%D9%84%DB%8C%DA%AF-%D8%A8%D8%B1%D8%AA%D8%B1-%D8%A7%D9%85%D8%B3%D8%A7%D9%84-%D8%AC%D9%86%DA%AF-%D9%86%D8%A7%D8%A8%D8%B1%D8%A7%D8%A8%D8%B1-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T13:59:24+00:00"/>
    <meta property="og:title" content="سرمربی پارس‌جنوبی جم: لیگ برتر امسال جنگ نابرابر است"/>
    <meta property="og:description" content="بوشهر - سرمربی تیم فوتبال پارس جنوبی جم با بیان اینکه لیگ برتر امسال جنگ نابرابر است، گفت: امیدوارم هر دو تیم فوتبال استان بوشهر در لیگ برتر بمانند."/>
  </head>
  <body>
    <article>
      <h1>سرمربی پارس‌جنوبی جم: لیگ برتر امسال جنگ نابرابر است</h1>
      <address>
        <time datetime="2019-11-29T13:59:24+00:00">29 Nov 2019, 13:59</time>
      </address>
      <p>به گزارش <a href="https://www.mehrnews.com/">خبرنگار مهر</a>، فراز کمالوند جمعه‌شب در پایان مسابقه تیم‌های پارس جنوبی جم و شاهین بوشهر در جمع خبرنگاران اظهار داشت: تیم‌های استان بوشهر در لیگ برتر وضعیتی مشابه دارند و با مشکلاتی روبرو هستند.</p>
      <p>وی اضافه کرد: بیش از هفت سال است که در لیگ برتر مربی‌گری می‌کنم  هیچ گاه از نیمه بالایی جدول پائین‌تر نیامده‌ام ولی می‌بینید که بقیه تیم‌ها چطور برای لیگ برتر آماده شده اند.</p>
      <p>سرمربی تیم فوتبال پارس جنوبی جم با بیان اینکه لیگ برتر امسال جنگ نابرابر است خاطرنشان کرد: در لیگ برتر بازیکن ۱۳ میلیارد تومانی داریم و با این وضعیت بقیه تیم‌ها قابلیت رقابت با آنها را نداریم.</p>
      <p>وی با اشاره به اینکه مردم استان بوشهر در شهرهای مختلف از جمله بوشهر و جم علاقه بسیار زیادی به فوتبال دارند، تصریح کرد: حق مردم این استان نیست که وضعیت تیم‌هایشان اینگونه باشد.</p>
      <p>کمالوند با اشاره به اینکه برای تیم‌های زیرمجموعه وزارت ورزش از جمله پرسپولیس و استقلال ۱۵۰ تا ۱۶۰ میلیارد تومان هزینه می‌شود و هر چه بخواهند می گیرند ولی برای تیم ما اینگونه نیست.</p>
      <p>وی با اشاره به اینکه در یک تیم بازیکنی ۵۵۰ هزار دلار گرفته ولی دفاع راست ما ۱۴۰ میلیون تومان و دفاع چپ ما ۲۵۰ میلیون تومان گرفته است، تصریح کرد: بقیه بازیکنان ما هم همینگونه هستند. نمی‌دانیم مبلغ قرارداد بازیکنان خارجیمان را می‌توانیم بدهیم یا نه. این انصاف نیست.</p>
      <p>سرمربی تیم فوتبال پارس جنوبی جم با بیان اینکه قانون باید برای همه باشد و کمک کردن و نکردن مثل هم باشد، افزود: وزارت صنعت ۱۵ تیم دارد. مشکل تیم‌های نفتی چیست؟ تیمی مثل شاهین چه گناهی کرده است.</p>
      <p>ادامه دارد . . . </p>
    </article>
  </body>
</html>