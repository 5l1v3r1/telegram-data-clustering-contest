<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463997/%E0%A6%AE%E0%A7%8E%E0%A6%B8%E0%A7%8D%E0%A6%AF%E0%A6%9C%E0%A7%80%E0%A6%AC%E0%A7%80-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF-%E0%A6%B8%E0%A6%BE%E0%A6%87%E0%A6%AB%E0%A7%81%E0%A6%B0-%E0%A6%B8%E0%A6%BE.-%E0%A6%B8%E0%A6%AE%E0%A7%8D%E0%A6%AA%E0%A6%BE%E0%A6%A6%E0%A6%95-%E0%A6%86%E0%A6%9C%E0%A6%97%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-29T13:50:00+00:00"/>
    <meta property="og:title" content="মৎস্যজীবী লীগের সভাপতি সাইফুর, সা. সম্পাদক আজগর"/>
    <meta property="og:description" content="অনলাইন ডেস্ক ॥ আওয়ামী লীগের সহযোগী সংগঠন মৎস্যজীবী লীগের সভাপতি হিসেবে মো. সাইফুর রহমান, কার্যকরী সভাপতি হিসেবে সাইদুল আলম মানিক এবং সাধারণ সম্পাদক হিসেবে শেখ আজগর লস্কর নির্বাচিত হয়েছেন। আজ শুক্রবার দুপুরে রাজধানীর খামারবাড়ির কৃষিবিদ ইন্সটিটিউশন মিলনায়তনে মৎসজীবী লীগের সম্মেলনে নবনির্বাচিতদের নাম ঘোষণা করেন আওয়ামী লীগের ..."/>
  </head>
  <body>
    <article>
      <h1>মৎস্যজীবী লীগের সভাপতি সাইফুর, সা. সম্পাদক আজগর</h1>
      <address>
        <time datetime="2019-11-29T13:50:00+00:00">29 Nov 2019, 13:50</time>
      </address>
      <figure>
        <img src="http://www.dailyjanakantha.com/files/201911/1575039004_22.jpg"/>
      </figure>
      <p>অনলাইন ডেস্ক ॥ আওয়ামী লীগের সহযোগী সংগঠন মৎস্যজীবী লীগের সভাপতি হিসেবে মো. সাইফুর রহমান, কার্যকরী সভাপতি হিসেবে সাইদুল আলম মানিক এবং সাধারণ সম্পাদক হিসেবে শেখ আজগর লস্কর নির্বাচিত হয়েছেন।</p>
      <p>আজ শুক্রবার দুপুরে রাজধানীর খামারবাড়ির কৃষিবিদ ইন্সটিটিউশন মিলনায়তনে মৎসজীবী লীগের সম্মেলনে নবনির্বাচিতদের নাম ঘোষণা করেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।</p>
      <p>এর আগে বেলা ১১টার দিকে জাতীয় সংগীত এবং জাতীয় পতাকা উত্তোলনের মধ্য দিয়ে সম্মেলন উদ্বোধন করেন তিনি।</p>
      <p>মৎস্যজীবীদের অধিকার আদায় এবং মৎস্যসম্পদ বিকাশের লক্ষ্য নিয়ে ২০০৪ সালের ২২ মে মৎস্যজীবী লীগ প্রতিষ্ঠা হয়। ২০১৬ সালের ৯ মার্চ সংগঠনের সর্বশেষ ও চতুর্থ জাতীয় সম্মেলনে সাবেক মৎস্য ও প্রাণিসম্পদমন্ত্রী নারায়ণ চন্দ্র চন্দ সভাপতি, আবুল বাশার সাধারণ সম্পাদক ও শেখ আজগর নস্কর কার্যকরী সভাপতি হন।</p>
      <p>নতুন আঙ্গিকে সংগঠন গড়ে তুলতে আওয়ামী লীগের উদ্যোগে ২০১৭ সালের ১৩ মে মৎস্যজীবী লীগের আহ্বায়ক কমিটি গঠন করে দেওয়া হয়। এই কমিটিতে নারায়ণ চন্দ্র চন্দকে আহ্বায়ক ও শেখ আজগর নস্করকে সদস্য সচিব করা হয়।</p>
    </article>
  </body>
</html>