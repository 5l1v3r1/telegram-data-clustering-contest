<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/hibrit-mi-elektrikli-mi-mazda-mx-5-gelecegi-icin-kazan-kaynamaya-basladi/"/>
    <meta property="og:site_name" content="LOG"/>
    <meta property="article:published_time" content="2019-11-29T13:30:37+00:00"/>
    <meta property="og:title" content="Hibrit mi? Elektrikli mi? Mazda MX-5 geleceği için kazan kaynamaya başladı"/>
    <meta property="og:description" content="Markasıyla özdeşleşen birkaç modelden birisi olan Mazda MX-5, geleceği taşınma sürecinde beklenen dönüşümünü belli noktalar üzerinden gerçekleştirecek."/>
  </head>
  <body>
    <article>
      <h1>Hibrit mi? Elektrikli mi? Mazda MX-5 geleceği için kazan kaynamaya başladı</h1>
      <address><time datetime="2019-11-29T13:30:37+00:00">29 Nov 2019, 13:30</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/mx5mazda-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/mx5mazda.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/mx5mazda-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/mx5mazda-3.jpg"/>
        </figure>
      </slideshow>
      <p>Markasıyla özdeşleşen birkaç modelden birisi olan Mazda MX-5, geleceği taşınma sürecinde beklenen dönüşümünü belli noktalar üzerinden gerçekleştirecek.</p>
      <p>2019 itibarıyla asfalta çıkışının <b>30. yılını</b> kutlayan <b>Mazda MX-5</b>, bugün artık ikon olarak nitelendirebileceğimiz otomobiller arasında. Fiat ile yapılan ortaklık ile <a href="https://www.log.com.tr/keyifli-degisimler-abarth-uzerinden-geldi-one-cikan-ozellikleriyle-2019-fiat-124-spider/">124 Spider</a>‘ın dönüşü için de altyapı oluşturan bu önemli otomobilin geleceği her şu an her modelde olduğu gibi düşündürüdü. Tabi ki bu “düşündürücü” kısmını oluşturan temel sebep sektörün içerisinde olduğu <b>elektrik dönüşümünden</b> başkası değil. Genel olarak bakıldığında ebatları ve tasarım karakteri gereği bu dönüşüme fazlasıyla yatkın olan MX-5 ile ilgili marka içerisinde kazanın kaynamaya başladığını artık söyleyebiliriz. Konuyla ilgili <a href="https://www.autocar.co.uk/car-news/new-cars/mazda-ponders-mx-5s-future">Autocar</a>‘a açıklamalarda bulunan AR-GE departman başkası <b>Ichiro Hirose,</b> genel karakteri bozmadan bir değişime gitmek istediklerini ifade ediyor.</p>
      <slideshow>
        <figure>
          <img src="https://www.log.com.tr/wp-content/uploads/2019/11/mx5mazda.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/mx5mazda-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/mx5mazda-3.jpg"/>
        </figure>
      </slideshow>
      <h3>Mazda MX-5 için temel prensipler değişmeyecek</h3>
      <p>Açıklamalarında MX-5’in geliştirilmesi konusunda adım atmayı düşündüklerinin altını çizen Hirose, bu noktada elektrik ünitesinden güç alınabileceğini de dile getiriyor. Hirose; “<i>Hafiflik ve kompakt boyutlar MX-5 için olmazsa olmaz noktalar arasında. Biz bu noktada elektrik ünitesinden faydalansak dahi aracın hafifliğinden taviz vermeden bunun gerçekleşmesine özen göstereceğiz.</i>” ifadeleriyle aslında kırmızı çizgilerinin neler olduğunu çok net bir şekilde gösteriyor. Markanın tasarım müdürü <b>Ikuo Maeda</b> da, kullanıcıların sürüşünden keyif alacaklar spor otomobillere olan bakış açısının değiştiğini söyleyerek MX-5 için güncel gereklilikler üzerinden doğru adımlar atılması için çalıştıklarını söylüyor. Kendi içerisinde rotary motoru elektrik ünitesinin birlikteliğinde kullanacak olan Mazda’nın bunu MX-5 formülü ile birleştirip birleştirmeyeceği de merak konusu.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/mazda-rx-9-hayalleri-devam-ediyor-son-gelismeler-ve-wankel-motor-gelecegi/"/>
      </related>
    </article>
  </body>
</html>