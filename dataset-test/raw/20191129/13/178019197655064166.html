<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/procesory/intel_moze_zlecic_produkcje_swoich_procesorow_firmie_samsung"/>
    <meta property="og:site_name" content="PurePC"/>
    <meta property="article:published_time" content="2019-11-29T13:00:01+00:00"/>
    <meta property="og:title" content="Intel może zlecić produkcję swoich procesorów firmie Samsung"/>
    <meta property="og:description" content="Według koreańskich źródeł, Intel podjął współpracę z Samsungiem w celu zażegnania dalszych problemów z niedoborem produkcji procesorów. Więcej informacji na PurePC.pl."/>
  </head>
  <body>
    <article>
      <h1>Intel może zlecić produkcję swoich procesorów firmie Samsung</h1>
      <address><time datetime="2019-11-29T13:00:01+00:00">29 Nov 2019, 13:00</time> by <a rel="author">Damian Marusiak</a></address>
      <figure>
        <img src="https://www.purepc.pl/files/Image/m165/27611.jpg"/>
      </figure>
      <p>Intel już od ponad roku boryka się z problemami dotyczącymi dostarczenia odpowiedniej ilości swoich procesorów zarówno dla partnerów jak i do sprzedaży detalicznej. To w konsekwencji często prowadzi do problemów z dostępnością i wzrostem cen. Choć jeszcze kilka tygodni temu Intel obiecywał, że sytuacja się ustabilizowała i nie będzie kolejnych problemów z dostępnością, rzeczywistość okazała się bardziej brutalna. Firma nie mogła więc dłużej okłamywać ludzi i w końcu potwierdzili dalsze problemy z niedoborem procesorów i chipsetów. Według koreańskiego portalu Pulse, Intel postanowił zaradzić problemom poprzez zawarcie umowy z Samsungiem, na mocy którego druga z korporacji ma pomóc w produkcji części układów CPU.</p>
      <h3>💬 Według koreańskich źródeł, Intel podjął partnerstwo z Samsungiem, na mocy którego koreański gigant będzie wytwarzał część procesorów od niebieskich.</h3>
      <figure>
        <img src="https://www.purepc.pl/image/news/2019/11/29_intel_moze_zlecic_produkcje_swoich_procesorow_firmie_samsung_0_b.jpg"/>
      </figure>
      <p>Firma, która jest obecnie kierowana przez Boba Swana już w ubiegłym roku nawiązała partnerstwo w TSMC, jednak w tamtej sytuacji chodziło o wytarzanie chipsetów. Dzięki temu Intel mógł przeznaczyć dodatkowe moce przerobowe na dalszą produkcję procesorów w litografii 14 nm. Jak wiemy to nadal nie dało satysfakcjonujących rezultatów, bowiem Intel wciąż boryka się z problemami z dostępnością swoich układów. Według koreańskich źródeł, Intel podpisał nową umowę z firmą Samsung, która ma się podjąć zadania produkcji części układów.</p>
      <figure>
        <img src="https://www.purepc.pl/image/news/2019/11/29_intel_moze_zlecic_produkcje_swoich_procesorow_firmie_samsung_1_b.jpg"/>
      </figure>
      <p>Wiemy, że w ostatnich miesiącach bardzo mocno ograniczono dostawy procesorów dla tanich zestawów partnerów firmy - według zewnętrznych źródeł najbardziej dostało się Lenovo. Choć szczegóły zawartej umowy między Intelem i Samsungiem nie są znane, to najprawdopodobniej chodzi właśnie o przeniesienie produkcji tańszych układów, które przygotowywane są z myślą o partnerach producenta CPU. Niemniej jednak to zupełnie nowa sytuacja dla Intela, który wcześniej nie decydował się na przenoszenie produkcji CPU do zewnętrznych firm.</p>
      <footer>Źródło: Pulse</footer>
      <related>
        <h4>Powiązane publikacje</h4>
        <a href="https://www.purepc.pl/procesory/amd_porownuje_swoje_procesory_do_intela_w_mainstreamie_i_hedt"/>
        <a href="https://www.purepc.pl/procesory/nowy_bios_od_msi_ulatwia_oc_procesorow_intel_cascade_lakex"/>
        <a href="https://www.purepc.pl/procesory/procesory_intel_rocket_lakes_z_maksymalnie_osmioma_rdzeniami"/>
        <a href="https://www.purepc.pl/procesory/amd_ryzen_threadripper_3970x_podkrecony_padly_nowe_rekordy"/>
        <a href="https://www.purepc.pl/procesory/amd_ryzen_9_3950x_slaba_dostepnosc_procesora_i_wzrost_ceny"/>
      </related>
    </article>
  </body>
</html>