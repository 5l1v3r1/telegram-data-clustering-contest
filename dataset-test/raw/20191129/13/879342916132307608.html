<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/29/novyna/suspilstvo/zyavylysya-podrobyczi-zahybeli-ukrayincziv-horax-slovachchyny"/>
    <meta property="og:site_name" content="Слово і Діло"/>
    <meta property="article:published_time" content="2019-11-29T13:02:24+00:00"/>
    <meta property="og:title" content="З'явилися подробиці загибелі українців у горах Словаччини"/>
    <meta property="og:description" content="Українські альпіністи загинули в Словаччині при сходженні на гору Ломницький Штит на сході країни."/>
  </head>
  <body>
    <article>
      <h1>З'явилися подробиці загибелі українців у горах Словаччини</h1>
      <address>
        <time datetime="2019-11-29T13:02:24+00:00">29 Nov 2019, 13:02</time>
      </address>
      <p>
        <b><a href="https://www.slovoidilo.ua/2019/11/29/novyna/suspilstvo/slovachchyni-zahynuly-dvoye-ukrayinskyx-alpinistiv">Українські альпіністи загинули в Словаччині</a> при сходженні на гору Ломницький Штит на сході країни.</b>
      </p>
      <p>Про це в п'ятницю, 29 листопада, повідомляє пресслужба гірсько-рятувальної служби Словаччини.</p>
      <p>«<i>У другій половині дня 28 листопада 2019 року українські альпіністи звернулися за допомогою на лінію екстреної допомоги «18300», повідомивши про падіння двох учасників з групи альпіністів з 11 осіб в районі Цмитра - гора Ломницький Штит</i>», - йдеться в повідомленні.</p>
      <p>Зазначимо, Ломницький Штит - одна з найвищих гір у масиві Високі Татри. Її висота становить 2632 м.</p>
      <p>За інформацією служби, на допомогу альпіністам вирушили дві групи рятувальників пожежної бригади з 14 осіб.</p>
      <p>За даними рятувальників, в районі була погана видимість і йшов сніг. Перша рятувальна група після прибуття на місце події виявила два тіла без ознак життя.</p>
      <p>«<i>Українські альпіністи, чоловік віком 67 років і жінка віком 30 років, зазнали травм, несумісних із життям</i>», - йдеться в повідомленні.</p>
      <p>Тіла загиблих українців були доставлені до айона Скалнате Плесо і звідти до моргу в Новому Смоковці, де вони були прийняті співробітниками поліції.</p>
      <p>Як повідомлялося, загиблими є інструктор Володимир Михалко та альпіністка Ірина Скрильова.</p>
      <p>Нагадаємо, <a href="https://www.slovoidilo.ua/2019/05/05/novyna/svit/elbrusi-zahynuv-ukrayinskyj-alpinist">раніше на Ельбрусі загинув український альпініст.</a></p>
      <p>Також <a href="https://www.slovoidilo.ua/2019/05/08/novyna/svit/altayi-lavyna-nakryla-hrupu-turystiv-ye-zahybli">на Алтаї лавина накрила групу туристів з дев'яти осіб</a>. Врятуватися вдалося лише двом.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/29/novyna/suspilstvo/slovachchyni-zahynuly-dvoye-ukrayinskyx-alpinistiv"/>
        <a href="https://www.slovoidilo.ua/2019/05/05/novyna/svit/elbrusi-zahynuv-ukrayinskyj-alpinist"/>
        <a href="https://www.slovoidilo.ua/2019/05/08/novyna/svit/altayi-lavyna-nakryla-hrupu-turystiv-ye-zahybli"/>
      </related>
    </article>
  </body>
</html>