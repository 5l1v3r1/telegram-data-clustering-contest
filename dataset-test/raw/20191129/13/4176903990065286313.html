<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/peskov-zakon-o-posebnom-statusu-donbasa-deo-minska-2/"/>
    <meta property="og:site_name" content="Krstarica"/>
    <meta property="article:published_time" content="2019-11-29T13:40:00+00:00"/>
    <meta property="og:title" content="Peskov: Zakon o posebnom statusu Donbasa deo Minska-2"/>
    <meta property="og:description" content="MOSKVA - Zakon o posebnom statusu za Donbas u Ukrajini deo je sporazuma Minsk-2 i preduzimanje koraka ka potpisivanju bilo kog drugog dokumenta donelo bi"/>
  </head>
  <body>
    <article>
      <h1>Peskov: Zakon o posebnom statusu Donbasa deo Minska-2</h1>
      <address><time datetime="2019-11-29T13:40:00+00:00">29 Nov 2019, 13:40</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MOSKVA – Zakon o posebnom statusu za Donbas u Ukrajini deo je sporazuma Minsk-2 i preduzimanje koraka ka potpisivanju bilo kog drugog dokumenta donelo bi velike poteškoće postizanju budućeg sporazuma u Ukrajini, izjavio je portparol Kremlja Dmitrij Peskov.</p>
      <p>„Zakon o posebnom statusu (za Donbas) je sastavni deo sporazuma iz Minska“, rekao je Peskov, preneo je TAS S.</p>
      <p>Portparol Kremlja izjavio je da ne treba da postoji precenjivanje očekivanja od predstojećeg samita čelnika Normandijske četvorke koji će biti održan u Parizu 9. decembra.</p>
      <p>„U isto vreme, postoje razlozi da se nadamo suštinskim razgovorima“, zaključio je Peskov.</p>
      <p>(Tanjug)</p>
    </article>
  </body>
</html>