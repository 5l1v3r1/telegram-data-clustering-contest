<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/externe/incendiu-devastator-de-ziua-recunostintei-intr-o-gradina-zoologica-din-sua-cel-putin-10-animale-au-murit-foto-video-18631454"/>
    <meta property="og:site_name" content="Mediafax.ro"/>
    <meta property="article:published_time" content="2019-11-29T13:58:00+00:00"/>
    <meta property="og:title" content="Incendiu devastator de Ziua Recunoştinţei, într-o grădină zoologică din SUA. Cel puţin 10 animale au murit. FOTO, VIDEO"/>
    <meta property="og:description" content="Cel puţín 10 animale au murit în urma unui incendiu produs într-un hambar dintr-un parc zoo din statul american Ohio, au anunţat vineri autorităţile locale, citate de site-ul agenţiei Assocaited Press."/>
  </head>
  <body>
    <article>
      <h1>Incendiu devastator de Ziua Recunoştinţei, într-o grădină zoologică din SUA. Cel puţin 10 animale au murit. FOTO, VIDEO</h1>
      <h2>Cel puţín 10 animale au murit în urma unui incendiu produs într-un hambar dintr-un parc zoo din statul american Ohio, au anunţat vineri autorităţile locale, citate de site-ul agenţiei Assocaited Press.</h2>
      <address><time datetime="2019-11-29T13:58:00+00:00">29 Nov 2019, 13:58</time> by <a rel="author" href="https://www.mediafax.ro/autor/marinela-sarbu" target="_blank">Marinela Sarbu</a></address>
      <p>Incendiul a izbucnit joi seară în African Safari Wildlife Park din oraşul Port Clinton, Ohio. Patru antilope, trei girafe şi trei mistreţi care se aflau în hambar în momentul incendiului sunt considerate moarte, au transmis pompierii.</p>
      <p>Autorităţile au recuperat o zebră şi o girafă care reuşit să fugă, conform unei publicaţii locale.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmary43440%2Fvideos%2F10215783117995639%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>De asemenea, a fost deschisă o anchetă pentru a determina cauza producerii incendiului. Nicio persoană nu a fost rănită.</p>
      <figure>
        <img src="https://www.mediafax.ro/images/pixel.png"/>
      </figure>
      <p>Oficialii parcului au postat pe Facebook un mesaj prin care se declară ”devastaţi de pierderea animalelor”.</p>
      <p>Parcul a fost închis pentru vizitatori joi de Ziua Recunoştinţei şi trebuia să se deschidă vineri, înainte de încheierea sezonului, dar în urma incendiului a rămas închis şi vineri.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>