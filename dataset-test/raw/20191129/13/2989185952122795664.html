<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/avto/427921-nastoashtata-s-klasse-bie-vsichki-rekordi"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="Настоящата S-Klasse бие всички рекорди"/>
    <meta property="og:description" content="Новата S-Klasse, която в момента преминава последни тестове, съвсем скоро ще се появи на бял свят, но на конвейерите в завода в Зинделфинген, все още се прави настоящата W222. И съвсем наскоро именно от тази луксозна кола беше произведена 500 000"/>
  </head>
  <body>
    <article>
      <h1>Настоящата S-Klasse бие всички рекорди</h1>
      <address><time datetime="2019-11-29T13:00:00+00:00">29 Nov 2019, 13:00</time> by <a rel="author" href="https://fakti.bg/author/89570439" target="_blank">Радослав Славчев</a></address>
      <p>Новата S-Klasse, която в момента преминава последни тестове, съвсем скоро ще се появи на бял свят, но на конвейерите в завода в Зинделфинген, все още се прави настоящата W222. И съвсем наскоро именно от тази луксозна кола беше произведена 500 000 бройка. Този рекорд идва до голяма степен с помощта на Китай, закъдето заминава всяко трета S-Klasse, слязла от конвейера. Именно пазарите в Поднебесната държава са основни към момента за най-луксозния Mercedes.</p>
      <p>Високотехнологичната организация на производството в Зинделфинген (хартиени документи практически не се използват в завода, като всичко е заменено с мобилни джаджи и екрани по монтажните постове) ще осигури и по-нанатъшното му светло бъдеще. Скоро именно там ще бъде организирано пускането на електромобили Mercedes-Benz от фамилията EQ. В завода работят около 25 хиляди души. Преди два месеца екип на mobile.bg посети фабриката, където се правят S-Klasse, а ако сте пропуснали репортажа, можете да го видите <b><a href="http://fakti.bg/avto/408995-kak-i-kade-se-pravi-s-klasse-na-mercedes-video">ТУК</a></b>.</p>
    </article>
  </body>
</html>