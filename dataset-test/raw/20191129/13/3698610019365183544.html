<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/dlya-vsih-bude-krasche-dzhonson-poprosiv-trampa-ne-lizti-v-britanski-vibori-331338_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T13:51:00+00:00"/>
    <meta property="og:title" content="&quot;Для всіх буде краще&quot; — Джонсон попросив Трампа не лізти в британські вибори"/>
    <meta property="og:description" content="Як би там не було, Трамп уже прокоментував вибори у Британії. Вибори у країні заплановані на 12 грудня.  "/>
  </head>
  <body>
    <article>
      <h1>"Для всіх буде краще" — Джонсон попросив Трампа не лізти в британські вибори</h1>
      <h2>Як би там не було, Трамп уже прокоментував вибори у Британії. Вибори у країні заплановані на 12 грудня.  </h2>
      <address>
        <time datetime="2019-11-29T13:51:00+00:00">29 Nov 2019, 13:51</time>
      </address>
      <p><b><a href="https://dt.ua/WORLD/prem-yer-ministra-velikoyi-britaniyi-zaminili-figuroyu-krizhaniy-331300_.html">Прем'єр-міністр Великої Британії Борис Джонсон</a></b>, заявив про те, що для всіх буде краще, якщо президент Сполучених Штатів Дональд Трамп не стане втручатися в майбутні парламентські вибори в Британії, коли на наступному тижні відвідає Лондон з нагоди саміту НАТО, повідомляє <a href="https://www.reuters.com/article/us-britain-election-johnson/uk-pm-johnson-implores-trump-please-keep-out-of-election-idUSKBN1Y30VG">Reuters</a>.</p>
      <p>"Чого ми не робимо традиційно як люблячі союзники і друзі, - це не втягуємося у передвиборчі кампанії один одного", - сказав британський міністр.</p>
      <p>Варто відзначити, що парція Джонсона, Консервативна партія зараз лідирує в опитуваннях.</p>
      <p>При цьому, Трамп уже висловився з приводу виборів у Британії, заявивши в жовтні, що "лівий" лідер опозиційної Лейбористської партії Джеремі Корбін нібито буде настільки поганим для країни, що Джонсону слід було б укласти союзну угоду з лідером партії Brexit Найджелом Фаражем.</p>
      <p>Як раніше повідомлялося, згідно з даними опитування від британської консалтингової компанії Ipsos MORI, половина громадян Великобританії вважають, що <b><a href="https://zn.ua/WORLD/bolshinstvo-britancev-schitaet-chto-cherez-10-let-soedinennoe-korolevstvo-ne-budet-suschestvovat-335326_.html">країни може не існувати</a></b> у своєму нинішньому вигляді через десять років.</p>
      <p>30 жовтня стало відомо про те, що<a href="https://dt.ua/WORLD/brexit-oficiyno-vidkladeniy-do-31-sichnya-2020-roku-yes-zatverdiv-rishennya-pro-prodovzhennya-stroku-327800_.html"> <b>Британія офіційно не виходить з ЄС до 31 січня</b></a>.</p>
      <p>Верхня<b><a href="https://dt.ua/WORLD/u-velikiy-britaniyi-pidrahuvali-skilki-ekonomika-krayini-vtratit-cherez-brexit-327862_.html"> палата парламенту Великобританії схвалила закон</a></b> про проведення дострокових парламентських виборів 12 грудня.</p>
      <p>Більше про проблеми та ризики Brexit читайте у <b><a href="https://dt.ua/international/endshpil-326928_.html">статті Віктора Константинова для DT.UA "Ендшпіль"</a>.</b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>