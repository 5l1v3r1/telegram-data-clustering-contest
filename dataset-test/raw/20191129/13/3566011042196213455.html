<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550889.html/%D8%A8%D8%B3%DB%8C%D8%AC-%D9%85%D9%86%D8%AA%D8%B8%D8%B1-%D8%A2%D8%A6%DB%8C%D9%86-%D9%86%D8%A7%D9%85%D9%87-%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%D8%A6%DB%8C-%D9%86%D9%85%DB%8C-%D9%85%D8%A7%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T13:27:00+00:00"/>
    <meta property="og:title" content="بسیج منتظر آئین‌نامه‌های آمریکائی نمی‌ماند"/>
    <meta property="og:description" content="سردار سید یوسف مولایی گفت: مسئولین کشور در مقام وزیر و سفیر این کلمات را باور ندارند و درک نمی کنند و بعضا شاهدیم یک وزیر خودباوری را به خود باختگی تبدیل می کند."/>
  </head>
  <body>
    <article>
      <h1>بسیج منتظر آئین‌نامه‌های آمریکائی نمی‌ماند</h1>
      <h2>فرمانده سپاه البرز در خطبه‌های نمازجمعه کرج؛</h2>
      <address>
        <time datetime="2019-11-29T13:27:00+00:00">29 Nov 2019, 13:27</time>
      </address>
      <p>سردار سید یوسف مولایی گفت: مسئولین کشور در مقام وزیر و سفیر این کلمات را باور ندارند و درک نمی کنند و بعضا شاهدیم یک وزیر خودباوری را به خود باختگی تبدیل می کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://titre1.ir/fa/news/171847/titre1.ir/">تیتریک</a>، فرمانده سپاه استان البرز ظهر امروز در سخنرانی پیش از خطبه های نماز جمعه با اشاره به اینکه بسیج، زاده انقلاب از تولد تا شکوفایی است، گفت: بسیج تا زمانی که 40 سال انقلاب به اتمام رسیده و وارد گام دوم شده ایم به همراه انقلاب بوده و به مجاهدت می پردازد.</p>
      <p>سردار سید یوسف مولایی افزود: بسیجیان طی 40 سال ویژگی هایی برجسته داشتند و شهدای بسیجی متصل به اوصافی بودند که باید ساعت ها آن را توصیف کرد، در واقع بسیج مرکز عینیت بخشی مکنونات قلبی امام بود. <br/>وی اظهار داشت: به فرموده رهبری فتح الفتوح امام (ره) پرورش جوانان در تراز انقلاب بود، جوانانی که هستی خود را برای اعتلای دین گذاشتند تا هچون شهید همت ها و باکری ها در ردیف سرداران صدر اسلام قرار بگیرند.<br/><br/>سردار مولایی تصریح کرد: جامعه ما ظرفیت هایی دارد که باید به فعلیت برسد و بسیج این توانایی را دارد، همچنین امام جوانان را در علم، جسم، روحیه، انگیزه توانایی درک شرایط موجود کشور، بصیرت و دشمن شناسی پرورش داد.    وی با اشاره به اینکه حلقه های صالحین با این هدف راه اندازی شده است و شهید حججی، فهمیده ها، شهید خرازی و ... هر کدام در دفاع از انقلاب اسلامی تعللی به خود راه ندادند، گفت: این افراد شیعه تنوری شده و شهادت صدر در صد برای آنها مسجل بود اما نشکستند.   سردار مولایی افزود: شهید حججی به سمت مسلخ رفت اما ابایی نداشت و فتح الفتوح همین است، ودر حالی که سربازان آمریکایی می دانستند نمی میرند و سیلی به صورتشان نخواهد خورد اما خود را باختند، محل دریافت درست خواسته های امام، بسیج است زیرا هر آنچه فرموده امامین انقلاب بود را توسعه فاخر دادند.   وی اظهار داشت: امام فرمود بسیج شجره طیبیه و درخت تناوری است که شکوفه های آن بوی حدیث عشق می دهد و این یعنی خالص شدن و وارد شدن به یک فرهنگ غنی، بسیج عناصر تمدن ساز و مفاهیم آن را عملیاتی کرده است.   سردار مولایی تصریح کرد: انقلاب اسلامی ابتر نیست و در حالی که انقلاب های سوسیالیستی برای حرکا ت بعدی گام امید و انگیزه ای ندارند، بسیج مفاهیم ملت ساز را در جامعه توسعه می دهد و امروز نقش ما همین است.   وی با اشاره به اینکه اهدف فاخر بسیج تمدن سازی است، گفت: بسیج مفاهیمی مانند خود اتکایی و خود باوری را اشاعه می دهد، خود اتکایی یعنی ملتی به اراده برای روی پای خود بایستد و بسیج این مفهوم را مشق کرده است.   سردار مولایی با اشاره به اینکه در 8 سال دفاع مقدس خود اتکایی و خودباوری موج می زند، افزود: مسئولین کشور در مقام وزیر و سفیر این کلمات را باور ندارند و درک نمی کنند و بعضا شاهدیم یک وزیر خود باوری را به خود باختگی تبدیل می کند و در سخنرانی اش می گوید هنر ملت ایران صرفا تولید آبگوشت بزباش است.   وی اظهار داشت: این احمق نمی داند همین جوانان در سایه اعتماد به نفس و خود اتکایی موشک درست کرده اند، جنگ شروع شده است، بسیج وارد عمل شده و منتظر آئین نامه های آمریکایی  نمی ماند و حتی از هیچ سلاح می سازد.    سردار مولایی با اشاره به اینکه سال 63 تکنولوژی نداشتیم اما امروز موشک نقطه زن داریم، تصریح کرد: این یعنی مفاهیم فاخر را عملیاتی کردن و به فعالیت در آوردن ظرفیت های کشور که کار هر کسی نیست.   وی با تاکید بر اینکه امروز عده ای ظرفیت های کشور را نادیده می گیرند، گفت: امروز بسیج ظرفیت های نادیده گرفته را به فعالیت رسانده است و اگر فکر انقلابی و کار بسیجی نباشد اشاعه فرهنگ خود اتکایی انجام نمی شود.   سردار مولایی افزود: باید به جوانان اعتماد کرد، بسیج باید به در مدار ولایت قرار گرفتن افتخار کند، امروز اغلب افراد ناتوان شده و از قطار انقلاب یپاده شدند حتی کسانی که ده ها حکم از امام داشتند و از ترس دشمن قالب تهی کردند اما بسیج 40 سال از مدار انقلاب خارج نشد.   وی با اشاره به اینکه بسیج برای بقای خود مدار ولایت را انتخاب کرد، اظهار داشت: رمز ماندگاری بسیج به ماندگاری در مدار ولایت است، در 88 عده ای فروریختند اما بسیج با مدیریت دفاع مقدس در میدان عمل خود را نشان داد و آموزه های دینی را به صحنه آورد.    سردار مولایی در خاتمه با اشاره به اینکه بسیج فرمول خود اتکایی را به دنیا نشان داد، شجاعت مبتنی بر دین، ایثار ،گذشت و ... را موفق شد به صحنه عمل وارد کند، خاطر نشان داشت: بسیج در محرومیت زدایی و کمک به مردم در مناطق کم برخوردار تا حوادث غیر مترقبه و سیل پیشتاز است و این به جوهره اسلامی بسیج باز می گردد.     انتهای پیام/</p>
    </article>
  </body>
</html>