<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/futbols/anglija/29112019-savainotais_fabinju_sogad_laukuma_vairs_n"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-29T13:58:26+00:00"/>
    <meta property="og:title" content="Morinju: &quot;Ibrahīmoviča piesaistīšana nebūtu loģiska, jo mums ir Keins&quot;(2)"/>
    <meta property="og:description" content="LETA--DPA. Anglijas futbola premjerlīgas līderes &quot;Liverpool&quot; pussargs Fabinju traumas dēļ 2019.gadā laukumā vairs neatgriezīsies, informē klubs."/>
  </head>
  <body>
    <article>
      <h1>Morinju: "Ibrahīmoviča piesaistīšana nebūtu loģiska, jo mums ir Keins"(2)</h1>
      <address>
        <time datetime="2019-11-29T13:58:26+00:00">29 Nov 2019, 13:58</time>
      </address>
      <p>LETA--DPA. Anglijas futbola premjerlīgas līderes "Liverpool" pussargs Fabinju traumas dēļ 2019.gadā laukumā vairs neatgriezīsies, informē klubs.</p>
      <p>Fabinju trešdien UEFA Čempionu līgas mačā potītes saišu traumas dēļ nospēlēja vien 18 minūtes. "Izmeklējumu rezultāti liecina, ka Fabinju nespēlēs līdz jaunajam gadam," teikts kluba paziņojumā.</p>
      <p>26 gadus vecais Fabinju šajā sezonā laukumā bijis 12 premjerlīgas spēlēs, kurās guvis vienus vārtus, bet UEFA Čempionu līgā viņš piedalījies piecos dueļos.</p>
      <p>Liverpūles komandai decembrī būs saspringts grafiks, jo gada pēdējā mēnesī jāaizvada deviņas spēles.</p>
      <p>"Liverpool" premjerlīgas kopvērtējumā pār tuvāko sekotāju Lesteras "City" iekrājusi astoņu punktu pārsvaru un tikpat kā nodrošinājusi vietu UEFA Čempionu līgas izslēgšanas turnīrā.</p>
      <p>Izmantotie resursi:<br/><a href="http://www.leta.lv/">LETA</a></p>
    </article>
  </body>
</html>