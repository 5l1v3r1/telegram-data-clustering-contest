<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/detski_dnevnik/2019/11/29/3997385_s_decata_v_pochivnite_dni_30_noemvri_i_1_dekemvri/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-29T13:26:00+00:00"/>
    <meta property="og:title" content="С децата в почивните дни (30 ноември и 1 декември)"/>
    <meta property="og:description" content="Ако имате информация за интересно предстоящо събитие, пишете ни на dnevnik@dnevnik.bg."/>
  </head>
  <body>
    <article>
      <h1>С децата в почивните дни (30 ноември и 1 декември)</h1>
      <address><time datetime="2019-11-29T13:26:00+00:00">29 Nov 2019, 13:26</time> by <a rel="author" href="https://www.dnevnik.bg/author/468" target="_blank">Видка Атанасова</a></address>
      <p>
        <i>"С децата в почивните дни" е рубрика на "Детски Дневник" за хората, които предпочитат в края на седмицата да изгонят от мислите си служебните проблеми и да се насладят на удоволствието да се забавляват с децата си. Ако имате информация за интересно предстоящо събитие, пишете ни на <a href="mailto:dnevnik@dnevnik.bg">dnevnik@dnevnik.bg</a>.</i>
      </p>
      <p>За заетите родители седмичният бюлетин на "Детски Дневник" събира в петък на едно място безплатно най-важните новини и най-интересните истории. Необходими са само регистрация в id.capital.bg и абонамент.</p>
      <h3>Събота</h3>
      <p><b>- София</b> - В книжарница <a href="https://www.facebook.com/Cornelv4kids/photos/a.508142345939933/2665657896855023/?type=3&amp;theater">Kornel4kids </a>на ул. "Любен Каравелов" 22 от 11 часа са поканени деца, за да изрaботят поставки за важни бележки с разнообразна коледна декорация.</p>
      <p><b>- София </b>- В музикалния театър от 11 ч. децата могат да гледат премиерата на спектакъла "Снежната кралица" с участието на балет "Арабеск", а от 14 ч. - "Котаракът Шарл". Вълшебствата за децата ще започват 30 минути преди началото на всеки спектакъл. Още във фоайето на театъра те ще попадат в приказната атмосфера на спектаклите. Там ще ги очакват героите от музикалните приказки, много изненади и подаръци.</p>
      <figure>
        <img src="https://www.dnevnik.bg/shimg/zx780_3997384.jpg"/>
        <figcaption>Снимка: Фондация "Изиарт"</figcaption>
      </figure>
      <p><b>- София</b> - По случай честването на 200 години от основаването на музея "Прадо" в Мадрид, посолството на Испания и фондация "Изиарт" организират <a href="https://www.facebook.com/events/494246191189881/">специално тематично детско ателие</a>, което ще запознае отблизо децата и техните родители с експозицията и най-известните картини от колекциите на музея. Арт работилницата ще се проведе от 11 ч. в Софийската градска художествена галерия.</p>
      <p>Предвидена е кратка теоретична част и практически арт занимания, в които всяко дете ще може да изработи свой магнит с персонажи и детайли от емблематични картини от постоянната експозиция на музея. Няма възрастови ограничения за децата, а техни помощници ще бъдат млади художници, завършили НХА. Ателието е с вход<br/>свободен за всяко дете с придружител родител, като всички материали за децата са осигурени предварително и посетителите не трябва да носят нищо допълнително.</p>
      <p><b>- София</b> - Екипите на "Авиационно-космически форум" и "Университет за деца" канят малки и големи на "Дни на авиацията и Космоса" в Руския културно-информационен център от 11 часа. Посетителите ще се потопят в света на науката от бъдещето - авиация с демонстрации на авиосимулатор "Фотоника", роботика и 3D принтиране, демонстрации по физика, химия и биология, беседи с космонавти и пилоти, филми за Космоса, научни работилници, кариерен форум и техническо изложение. Подробности - <a href="https://www.facebook.com/events/2473567236294346/">тук</a>.</p>
      <p><b>- София</b> - <a href="https://www.facebook.com/events/592595918229579/?event_time_id=592595924896245">В рамките на "Киномания"</a> от 11 и 13 часа децата могат да гледат анимационния филм "Петсън и Финдъс 2 - Най-хубавата Коледа".</p>
      <p><b>- София</b> - В театър "София" <a href="https://www.facebook.com/events/2463591460552250/">Пипи ще отпразнува 50 срещи с публиката</a>. Ще има и торта и още приятни изненади.</p>
      <p><b>- София</b> - В креативната работилничка на "<a href="https://www.facebook.com/MegaMallSofia/">Мега Мол София"</a> на партера ще се пръска цвят и абстрактни форми. Накрая малко блясък за финал и готово. Материали: картон, цветни хартии, пулверизатор, бляскава боя. Вижте повече <a href="https://www.facebook.com/events/423825515234324/">тук</a>.</p>
      <p><b>- София</b> - В традиционната Майсторилница в Artmade Kids ще се изработват меки кукли от плат. Моделите са подготвени със сложност, която отговаря на възможностите на децата и тяхната възраст. Необходимо е предварително записване в страницата на Artmade Kids или на тел: 0882498170, вижте подробности <a href="https://www.facebook.com/events/434474543900975/">тук</a>.</p>
      <h3>Неделя</h3>
      <p><b>- София</b> - От 11 ч. в Музикалния театър ще се играе спектакълът "Аладин", а от 14 ч. - "Да целунеш принцеса". Вълшебствата за децата ще започват 30 минути преди началото на всеки спектакъл. Още във фоайето на театъра те ще попадат в приказната атмосфера на спектаклите. Там ще ги очакват героите от музикалните приказки, много изненади и подаръци.</p>
      <p><b>- София </b>- От 11 часа най-малките посетители на мол "Сердика център" ще участват в интерактивни театрални постановки за Маша и Мечока, Приключенията на Дядо Коледа и още... в <a href="https://www.facebook.com/events/2268155776808369/">"Коледни приключения"</a>.</p>
      <figure>
        <img src="https://www.dnevnik.bg/shimg/zx780_3998800.jpg"/>
      </figure>
      <p><b>- София</b> - Екипите на "Авиационно-космически форум" и "Университет за деца" канят малки и големи на "Дни на авиацията и Космоса" в Руския културно-информационен център от 11 часа. Посетителите ще се потопят в света на науката от бъдещето - авиация с демонстрации на авиосимулатор "Фотоника", роботика и 3D принтиране, демонстрации по физика, химия и биология, беседи с космонавти и пилоти, филми за Космоса, научни работилници, кариерен форум и техническо изложение. Подробности - <a href="https://www.facebook.com/events/2473567236294346/">тук</a>.</p>
      <p>- Монтана - С богата програма от песни и танци на 2 декември в Монтана ще бъдат запалени светлините на коледната елха, която е естествено растящо дърво, съобщиха от местната община.<br/>Церемонията ще започне в 17.30 часа на централния площад "Жеравица". Кметът Златко Живков ще се обърне към гражданите с тържествено послание, след което ще бъдат запалени светлините на елхата. По-късно на сцена до елхата ще има концерт на представителен танцов ансамбъл "Младост", певческа група "Пъстренец Jr.", Мажоретен състав и танцова формация Dance Machine към общинския младежки дом в Монтана, както и на вокална група "Каприз" при Първо основно училище в Монтана. Те ще изпълнят песни и танци, посветени на коледните и новогодишните празници.</p>
      <p><b>- Павликени </b>- В Зоокъта беше открит нов детски кът за игра, съобщиха от общинската администрация. Зоокътът е изцяло на общинска издръжка и е с безплатен вход за всички.</p>
      <p>Програмите на държавните куклени театри в страната:<br/><a href="http://www.burgaspuppets.com/index.php/programa">Куклен театър - Бургас</a>, <a href="http://www.vnpuppet.com/programa">Куклен театър - Варна</a><br/><a href="http://dkt-vidin.com/bg/repertoar">Куклен театър - Видин</a>, <a href="http://www.gabrovopuppet.bg/ct-menu-item-4">Куклен театър - Габрово</a><br/><a href="http://pptheatre.com/bg/performances/programme">Куклен театър - Пловдив</a>, <a href="http://puppetruse.com/">Куклен театър - Русе</a>,<br/><a href="http://puppets-sliven.eu/program/">Куклен театър - Сливен,</a> <a href="http://www.sofiapuppet.com/programa.php">Куклен театър - София</a>,<br/><a href="http://pierrot-bg.com/%D0%BF%D1%80%D0%BE%D0%B3%D1%80%D0%B0%D0%BC%D0%B0">Куклен театър - Стара Загора</a>, <a href="http://www.puppettargovishte.org/%D0%BF%D1%80%D0%BE%D0%B3%D1%80%D0%B0%D0%BC%D0%B0">Куклен театър - Търговище</a>,<br/><a href="http://yambolpuppet.com/">Куклен театър - Ямбол</a><br/>Програмата за кината можете да откриете в рубриката <a href="http://www.dnevnik.bg/sled5/">"След 5"</a>.</p>
    </article>
  </body>
</html>