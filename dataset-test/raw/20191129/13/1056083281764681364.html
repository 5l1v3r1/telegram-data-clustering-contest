<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805304/%D8%AA%D8%B3%D8%A7%D9%88%DB%8C-%D8%AF%D8%B1-%D8%AF%D8%A7%D8%B1%D8%A8%DB%8C-%D8%A8%D9%88%D8%B4%D9%87%D8%B1-%D8%B4%D8%A7%D9%87%DB%8C%D9%86-%D9%87%D9%85%DA%86%D9%86%D8%A7%D9%86-%D8%A8%D8%AF%D9%88%D9%86-%D8%A8%D8%B1%D8%AF-%D9%BE%D8%A7%D8%B1%D8%B3-%D8%AC%D9%86%D9%88%D8%A8%DB%8C-%D8%AF%D8%B1-%D8%A8%D8%AD%D8%B1%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-29T13:25:04+00:00"/>
    <meta property="og:title" content="تساوی در داربی بوشهر/ شاهین همچنان بدون برد، پارس جنوبی در بحران"/>
    <meta property="og:description" content="جدال تیم‌های بوشهری شاهین شهرداری و پارس جنوبی جم برنده نداشت."/>
  </head>
  <body>
    <article>
      <h1>تساوی در داربی بوشهر/ شاهین همچنان بدون برد، پارس جنوبی در بحران</h1>
      <address><time datetime="2019-11-29T13:25:04+00:00">29 Nov 2019, 13:25</time> by <a rel="author">محمدحسین رضوی</a></address>
      <p>جدال تیم‌های بوشهری شاهین شهرداری و پارس جنوبی جم برنده نداشت.</p>
      <p>به گزارش ایسنا، در ادامه هفته یازدهم لیگ برتر فوتبال ایران دو تیم شاهین شهرداری بوشهر و پارس جنوبی جم در ورزشگاه شهید مهدوی بوشهر به مصاف هم رفتند که این دیدار با تساوی یک بر یک خاتمه یافت تا شاهین شهرداری بوشهر کماکان در قعر جدول رده‌بندی باقی بماند و از کسب پیروزی در لیگ نوزدهم عاجز بماند.</p>
      <p>در این دیدار ابتدا حسین مالکی در دقیقه ۲۱ دروازه جمی‌ها را باز کرد اما ۱۵ دقیقه بعد محمد نوری از روی نقطه پنالتی گل تساوی را به ثمر رساند تا تیمش با امتیاز داربی بوشهر را به پایان برساند. همچنین مصطفی احمدی از شاهین بوشهر در دقیقه ۶۳ از زمین اخراج شد تا میزبان ۱۰ نفره به کار خود ادامه دهد.</p>
      <p>با این نتیجه پارس جنوبی با ۹ امتیاز در رده چهارم باقی ماند و شاهین هم با ۴ امتیاز در قعر جدول جای گرفت.</p>
      <p>انتهای پیام</p>
    </article>
  </body>
</html>