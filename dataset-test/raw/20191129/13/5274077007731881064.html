<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419680"/>
    <meta property="og:site_name" content="ערוץ 7"/>
    <meta property="article:published_time" content="2019-11-29T13:54:00+00:00"/>
    <meta property="og:title" content="הרב של אל על יוחנן חיות נחקר באזהרה"/>
    <meta property="og:description" content="חודשיים לאחר שבנו, שמעון יהודה, הוסגר מיוון לישראל בחשד לביצוע מעשי הונאה, השבוע נחקר באזהרה אביו יוחנן חיות, רבה הראשי של אל."/>
  </head>
  <body>
    <article>
      <h1>הרב של אל על יוחנן חיות נחקר באזהרה</h1>
      <address><time datetime="2019-11-29T13:54:00+00:00">29 Nov 2019, 13:54</time> by <a rel="author">ערוץ 7</a></address>
      <p>חוקרי יחידת ההונאה במשטרת מחוז תל אביב חקרו באזהרה את הרב יוחנן חיות, רבה הראשי של חברת אל על, בחשד שהיה שותף לכאורה בהונאות של בנו, שמעון יהודה חיות, כך דווח בחדשות 2.</p>
      <p>בדיווח נאמר כי חיות הבן, שכונה "נוכל הטינדר", שינה על פי החשד את שמו בתעודת זהות לסיימון לבייב וברח מהארץ לאחר שהוגש נגדו כתב אישום, ובהמשך ביצע מעשי הונאה בחו"ל והונה נשים מרחבי אירופה במאות אלפי יורו.</p>
      <p>משטרת ישראל חוקרת בין השאר את התלונות השונות שהגישו אנשי העסקים נגד הרב ובנו, וכן את החשד לכאורה שבהודעות ששלח לאותו איש עסקים הוא רמז על כך שסייע לבנו לצאת מהארץ.</p>
      <p>עו"ד אחיקם גריידי, המייצג את הרב חיות, מסר בתגובה: "המשטרה תעשה את עבודתה, ומרשי הרב יוחנן חיות, שיתף פעולה, משתף וישתף בכל פעולה עם המשטרה והליכי החקירה עד להוכחת חפותו המלאה. אנחנו סמוכים ובטוחים בישרתם של חוקרי המשטרה שיוציאו את צדקת מרשי לאור בתום החקירה. הרב חיות תמך את טענותיו במסמכים שונים ויוסף כי הוא צירף מסמכים והוכחות נוספות להוכחת טענותיו על ניקיון כפיו המלא. הרב חיות שמח על כך שסוף סוף ניתנה בידיו ההזדמנות והמקום להוכחת טענותיו ולהפרכתה של העלילה כנגדו על לא עוול בכפו. הרב יוחנן חיות שומר על כל זכויותיו וטענותיו כנגד כל המעורבים, לרבות על מנת לתבוע כל גורם על מכלול הנזקים שנגרמו לו בנוגע לכלל הפרסומים נגדו".</p>
    </article>
  </body>
</html>