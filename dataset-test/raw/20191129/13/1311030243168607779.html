<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/sports/article/1626914/%E0%A6%B8%E0%A7%8C%E0%A6%AE%E0%A7%8D%E0%A6%AF%E0%A6%95%E0%A7%87-%E0%A6%AA%E0%A7%87%E0%A7%9F%E0%A7%87-%E0%A6%96%E0%A7%81%E0%A6%B6%E0%A6%BF-%E0%A6%96%E0%A7%81%E0%A6%A6%E0%A7%87-%E0%A6%95%E0%A7%8D%E0%A6%B0%E0%A6%BF%E0%A6%95%E0%A7%87%E0%A6%9F%E0%A6%BE%E0%A6%B0%E0%A6%B0%E0%A6%BE"/>
    <meta property="og:site_name" content="প্রথম আলো"/>
    <meta property="article:published_time" content="2019-11-29T13:46:00+00:00"/>
    <meta property="og:title" content="সৌম্যকে পেয়ে খুশি খুদে ক্রিকেটাররা"/>
    <meta property="og:description" content="আন্তক্যাম্পাস ক্রিকেটে সৌম্য সরকারকে পাবেন বলে হয়তো ভাবেনি ক্যামব্রিয়ান স্কুলের ছাত্ররা। আমন্ত্রিত অতিথি হিসেবে বাংলাদেশের ক্রিকেটার যখন গুলশানের ইয়ুথ ক্লাব মাঠে গেলেন, ছাত্ররা ঘিরে ধরে তাঁকে। বিএসবি আন্তক্যাম্পাস টুর্নামেন্টের ফাইনাল খেলায় পরশু অতিথি হিসেবে ছিলেন বিসিবির পরিচালক আহমেদ সাজ্জাদুল আলম, বিকেএসপির কোচ নাজমুল আবেদীন ও সাবেক ক্রিকেটার হাসিবুল হোসেন। ফাইনাল ম্যাচের উদ্বোধন করেন..."/>
  </head>
  <body>
    <article>
      <h1>সৌম্যকে পেয়ে খুশি খুদে ক্রিকেটাররা</h1>
      <address><time datetime="2019-11-29T13:46:00+00:00">29 Nov 2019, 13:46</time> by <a rel="author">খেলা ডেস্ক</a></address>
      <p>আন্তক্যাম্পাস ক্রিকেটে সৌম্য সরকারকে পাবেন বলে হয়তো ভাবেনি ক্যামব্রিয়ান স্কুলের ছাত্ররা। আমন্ত্রিত অতিথি হিসেবে বাংলাদেশের ক্রিকেটার যখন গুলশানের ইয়ুথ ক্লাব মাঠে গেলেন, ছাত্ররা ঘিরে ধরে তাঁকে। বিএসবি আন্তক্যাম্পাস টুর্নামেন্টের ফাইনাল খেলায় পরশু অতিথি হিসেবে ছিলেন বিসিবির পরিচালক আহমেদ সাজ্জাদুল আলম, বিকেএসপির কোচ নাজমুল আবেদীন ও সাবেক ক্রিকেটার হাসিবুল হোসেন।</p>
      <p>ফাইনাল ম্যাচের উদ্বোধন করেন নাজমুল আবেদীন। শিক্ষার্থীদের শারীরিক ও মানসিক বিকাশের জন্য এমন আয়োজন নিয়মিত করা উচিত বলে মনে করেন তিনি। পরে আহমেদ সাজ্জাদুল আলম, সৌম্য আর হাসিবুলরাও একই কথা বলেছেন। গত ৩১ অক্টোবর থেকে ৮ নভেম্বর পর্যন্ত বিএসবি ফাউন্ডেশন পরিচালিত শিক্ষা প্রতিষ্ঠানসমূহের ৭টি দল এই টুর্নামেন্টে অংশ নেয়। ফাইনালে ভবন-৬কে ৬ উইকেটে হারিয়ে চ্যাম্পিয়ন হয়েছে ভবন-৩। ম্যাচ শেষে বিজয়ীদের হাতে পুরস্কার তুলে দেন আহমেদ সাজ্জাদুল আলম।</p>
    </article>
  </body>
</html>