<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191129-monetyzatsiya-subsydij-dlya-kyyan-shho-zminylosya-i-yak-otrymaty-groshi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T13:30:17+00:00"/>
    <meta property="og:title" content="Монетизація субсидій для киян: що змінилося і як отримати гроші"/>
    <meta property="og:description" content="У платіжках за газ для киян вказуватимуть повну вартість комунальних послуг, а субсидії виплачуватимуть готівкою або на рахунок Ощадбанку."/>
  </head>
  <body>
    <article>
      <h1>Монетизація субсидій для киян: що змінилося і як отримати гроші</h1>
      <address>
        <time datetime="2019-11-29T13:30:17+00:00">29 Nov 2019, 13:30</time>
      </address>
      <p>У платіжках за газ для киян вказуватимуть повну вартість комунальних послуг, а субсидії виплачуватимуть готівкою або на рахунок Ощадбанку.</p>
      <p>У листопаді жителі столиці отримали квитанції, де вказана повна сума комунальних послуг без урахування субсидії або пільг.</p>
      <p>Все тому, що виплачуватимуть субсидії готівкою або надходженнями на рахунок Ощадбанку.</p>
      <p>Готівкою  кошти можна буде отримати, якщо споживач написав заяву в органи соцзахисту <b>до 15 жовтня 2019 року.</b></p>
      <p>Отримавши гроші, пільговик повинен сплатити повну суму квитанції.</p>
      <p><b>Читайте:</b> <a href="https://fakty.com.ua/ua/ukraine/20191107-subsydiyi-za-zhovten-u-kabmini-nazvaly-serednij-rozmir-vyplat/">Субсидії за жовтень: у Кабміні назвали середній розмір виплат</a></p>
      <p>Ощадбанк перераховуватиме кошти у такій послідовності:</p>
      <ul>
        <li>постачання теплової енергії;</li>
        <li>постачання та розподіл природного газу або електричної енергії за індивідуального опалення;</li>
        <li>гаряче водопостачання;</li>
        <li>централізоване водопостачання та водовідведення;</li>
        <li>електроенергія;</li>
        <li>постачання природного газу;</li>
        <li>вивезення сміття;</li>
        <li>послуги з управління багатоквартирним будинком;</li>
        <li>встановлення і обслуговування лічильників.</li>
      </ul>
      <p>Крім того, банк оплачуватиме комунальні послуги за пріоритетами – спочатку за тепло, газ, електроенергію тощо.</p>
      <p>Якщо субсидія покриває 100% послуг, то залишок коштів перерахують на наступний місяць.</p>
      <p>Якщо ж субсидії недостатньо, то пільговики повинні будуть сплатити решту суми самостійно. Про це Ощадбанк повідомить в СМС з розмірами доплати за кожним видом послуги.</p>
      <p>Усі транзакції і оплати можна буде подивитися в особистому кабінеті на сайті банку.</p>
      <p>Нагадамо, раніше Мінсоцполітики попередило про можливі <a href="https://fakty.com.ua/ua/ukraine/20191112-mozhut-ne-narahuvaty-minsotspolityky-poperedylo-pro-mozhlyvi-pomylky-shhodo-subsydij/">помилки щодо субсидій </a>через введення нових правил.</p>
    </article>
  </body>
</html>