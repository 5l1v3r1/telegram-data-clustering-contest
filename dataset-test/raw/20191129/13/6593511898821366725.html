<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7924193"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T13:28:00+00:00"/>
    <meta property="og:title" content="Едва 20 процента от срещите в Тиндър завършват с интимна близост"/>
    <meta property="og:description" content="Учени от Норвежкия институт за естествени и технически науки изучиха поведението на потребителите на сайта за запознанства Тиндър и установиха, че само 20 процента от срещите завършват с интимна"/>
  </head>
  <body>
    <article>
      <h1>Едва 20 процента от срещите в Тиндър завършват с интимна близост</h1>
      <address><time datetime="2019-11-29T13:28:00+00:00">29 Nov 2019, 13:28</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Учени от Норвежкия институт за естествени и технически науки изучиха поведението на потребителите на сайта за запознанства Тиндър и установиха, че само 20 процента от срещите завършват с интимна близост, пише сайтът Лайф, цитиран от БТА.</p>
      <p>На останалите 80 процента не им провървяло и те не могли да преспят с никого нито веднъж от приложението за запознанства. Само половината от потребителите са се срещали поне с един от своите "съответстващи" партньори от портала. За провеждане на експериментите специалистите направили анкета с 269 норвежки студенти, които някога са ползвали приложението Тиндър.</p>
      <p>От тях 60 процента били от женски пол и 40 процента от мъжки. Учените стигнали до извода, че Тиндър не е изменил моделите на романтични отношения между хората, въпреки че в апликацията всеки ден съвместимост получават 26 милиона двойки. Но голяма част от тях дори не достигат до лична среща.</p>
    </article>
  </body>
</html>