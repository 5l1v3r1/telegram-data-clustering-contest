<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1419925/papantonioy-mats-me-peristeri-einai-eykolo"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T13:58:34+00:00"/>
    <meta property="og:title" content="Παπαντωνίου: «Το ματς με το Περιστέρι είναι... εύκολο»"/>
    <meta property="og:description" content="Ο Νώντας Παπαντωνίου στάθηκε στο... μηδέν άγχος που έχει η Λάρισα και στην πίεση που έχει το «αναστατωμένο» Περιστέρι Winmasters, στην μεταξύ τους αναμέτρηση (30/11, 16:45)."/>
  </head>
  <body>
    <article>
      <h1>Παπαντωνίου: «Το ματς με το Περιστέρι είναι... εύκολο»</h1>
      <h2>Ο Νώντας Παπαντωνίου στάθηκε στο... μηδέν άγχος που έχει η Λάρισα και στην πίεση που έχει το «αναστατωμένο» Περιστέρι Winmasters, στην μεταξύ τους αναμέτρηση (30/11, 16:45).</h2>
      <address><time datetime="2019-11-29T13:58:34+00:00">29 Nov 2019, 13:58</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <u>
          <b>Αναλυτικά όσα έγραψε στο blog του στον ΕΣΑΚΕ:</b>
        </u>
      </p>
      <p>«<i>Να πάρουμε το καλύτερο</i></p>
      <p>
        <i>Καλησπέρα σας,</i>
      </p>
      <p>
        <i>Προερχόμαστε από μια κακή ήττα, αυτή από τον Ήφαιστο στο «σπίτι μας» και τώρα πλέον θα πρέπει να προσαρμοστούμε στα νέα δεδομένα τα οποία έχουν δημιουργηθεί τόσο στην ομάδα, όσο και στην βαθμολογία.</i>
      </p>
      <p>
        <i>Ως συμπέρασμα από το ματς με τον Ήφαιστο είναι πως πρέπει να χτίσουμε πάνω στην άμυνα μας, την οποία έχουμε βελτιώσει σημαντικά και να βελτιωθούμε επιθετικά.</i>
      </p>
      <p>
        <i>Ο Άντονι Χίκι βρίσκει ρυθμό, προσαρμόζεται στην ομάδα και είναι σίγουρο πως θα μας βοηθήσει πολύ.</i>
      </p>
      <p>
        <i>Επόμενος αντίπαλος το Περιστέρι που τις τελευταίες ημέρες βρίσκεται σε μια αναστάτωση, αλλά πρόκειται για μια πολύ καλή ομάδα, με ποιοτικό ρόστερ και βάθος πάγκου μεγάλο.</i>
      </p>
      <p>
        <i>Εμείς θα προσπαθήσουμε να πάρουμε το καλύτερο από αυτό το παιχνίδι. Είναι από τα εύκολα ματς, γιατί δεν έχουμε εμείς το άγχος, καθώς είναι ξεκάθαρο πως φαβορί είναι το Περιστέρι. Άρα θα παλέψουμε όσο περισσότερο μπορούμε, θα προσπαθήσουμε να βγάλουμε στο παρκέ όλα αυτά που δουλεύουμε το τελευταίο διάστημα με τον κόουτς Αγγέλου και στο τέλος θα …κάνουμε ταμείο.</i>
      </p>
      <p><i>Εύχομαι να έχουμε ένα καλό μπασκετικό Σαββατοκύριακο…</i>».</p>
    </article>
  </body>
</html>