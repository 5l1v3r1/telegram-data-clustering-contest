<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23522534-peste-200-instante-parchete-cer-desfiintarea-sectiei-anchetare-magistratilor-doar-trei-instante-sustin-mentinerea-acestei-structuri.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-29T13:35:00+00:00"/>
    <meta property="og:title" content="Peste 200 de instanțe și parchete cer desființarea Secției de anchetare a magistraților. Doar câteva instanțe susțin menținerea acestei structuri. Înalta Curtea optează pentru modificarea legislației privind secția - UPDATE"/>
    <meta property="og:description" content="Peste 200 de instanțe și parchete din țară în care în ultimele trei zile s-au întrunit Adunările generale ale magistraților s-au pronunțat pentru desființarea Secției de Investigare"/>
  </head>
  <body>
    <article>
      <h1>Peste 200 de instanțe și parchete cer desființarea Secției de anchetare a magistraților. Doar câteva instanțe susțin menținerea acestei structuri. Înalta Curtea optează pentru modificarea legislației privind secția - UPDATE</h1>
      <address><time datetime="2019-11-29T13:35:00+00:00">29 Nov 2019, 13:35</time> by <a rel="author">MH</a></address>
      <p><b>Peste 200 de instanțe și parchete din țară în care în ultimele trei zile s-au întrunit Adunările generale ale magistraților s-au pronunțat pentru desființarea Secției de Investigare a Infracțiunilor din Justiție (SIIJ). Magistrații instanței supreme și ai Curții de Apel București au optat pentru amendarea legislației privind SIIJ, iar la Parchetul Curții de Apel Brașov, Curtea Militară de Apel, Curtea de Apel Oradea și Judecătoria Hunedoara s-a votat pentru menținerea acestei structuri. La solicitarea ministrului Justiției, Cătălin Predoiu, conducerile instanțelor s-au întrunit pentru a decide asupra altor trei teme - schimbarea ciclului de școlarizare la Institutul Național al Magistraturii, renunțarea la pensionarea anticipată și trecerea la completurile de 3 judecători în apel.<br/></b><br/>Ministrul Justiției, Cătălin Predoiu, a transmis magistraților din România o scrisoare în care îi invită să-și exprime punctele de vedere asupra a patru chestiuni:</p>
      <ul>
        <li>1 Schema de pensionare anticipată a magistraților. S-ar impune sau nu prorogarea intrării în vigoare a acesteia? S-ar impune sau nu abrogarea acesteia?</li>
        <li>2. Trecerea la complete de 3 judecători în apel. (Considerăm pertinente aceleași întrebări menționate la pct 1)</li>
        <li>3. Noul ciclu temporar de școlarizare la INM (4 ani). (Considerăm pertinente aceleași întrebări menționate la pct 1)</li>
        <li>4. Secția pentru Investigarea Infracțiunilor Speciale din Justiție. Se impune desființarea acesteia prin abrogarea prevederilor legale prin care s-a înființat și revenirea la status quo ante? Se impune amendarea prevederilor legale prin care s-a înființat și în ce sens anume?</li>
      </ul>
      <p>Începând de miercuri, la instanțele și parchetele din țară au avut loc adunări generale în care se votează asupra acestor patru teme. Au votat judecători și procurori din peste 200 de instanțe și parchete din țară. Potrivit surselor HotNews.ro, pentru menținerea Secției speciale au votat în adunările generale doar câteva instanțe - Curtea Militară de Apel, Curtea de Apel Oradea, Judecătoria Hunedoara, precum și Parchetul Curții de Apel Brașov. Restul s-au exprimat, în unanimitate sau în majoritate, pentru desființarea acestei structuri de parchet.<br/><br/>La Înalta Curte de Casație și Justiție judecătorii au fost consultați prin președinții de secții. Potrivit reprezentanților instanței supreme, în urma centralizării, majoritatea opiniilor exprimate au fost: menținerea dispozitiilor privind pensionarea anticipată, abrogare pentru trecerea la complete de 3 în apel, abrogare pentru noul ciclu de școlarizare la INM și <b>amendarea prevederilor legale care reglementează activitatea SIIJ. <br/></b><br/>Tot pentru modificarea legislației în privința Secției speciale au votat și magistrații de la Curtea de Apel București.<br/><br/>Vineri, în ultima zi în care au loc adunări generale, s-au exprimat în unanimitate sau majoritate pentru desființarea Secției speciale mai multe instanțe și parchete:</p>
      <ul>
        <li>Tribunalul Maramureș - majoritate absolută pentru desființarea SIIJ, unanimitate pe abrogare completuri de 3 în apel, INM 4 ani și majoritate pentru prorogare la pensionare anticipată.</li>
        <li>Curtea de Apel Pitești- majoritate absolută pentru desființarea SIIJ, majoritate prorogare pensionare anticipată</li>
        <li>Curtea de Apel Constanța - majoritate pentru desființarea SIIJ și pentru menținerea pensionării anticipate</li>
        <li>Tribunalul Olt - majoritate pentru prorograrea intrării în vigoare pentru pensionarea anticipată, majoritate pentru desființarea Secției speciale</li>
        <li>Parchetul Curții de Apel Pitești - unanimitate pentru desființarea Secției</li>
        <li>Tribunalul Ialomița , Tribunalul Dolj - majoritate menținere pensionare anticipate, majoritate pentru desființarea Secției</li>
        <li>Parchetul Judecătoriei Câmpulung Moldovenesc - unanimitate pentru desființarea Secției</li>
        <li>Parchetul Judecătoriei Râmnicu Sărat - unanimitate pentru desființarea SIIJ</li>
        <li>Parchetul Judecătoriei Drobeta Turnu Severin - vot pentru desfiintarea SIIJ</li>
        <li>Tribunalul Constanța - majoritate covârșitoare pentru desființarea SIIJ</li>
        <li>Tribunalul Timiș - majoritate pentru desființarea Secției speciale</li>
      </ul>
      <ul>
        <li>Curtea de Apel Constanța - menținere pensionare anticipată, majoritate absolută pentru desființarea secției</li>
        <li>Parchetul Curții de Apel Pitești - majoritate pentru desființarea Secției de anchetare a magistraților</li>
        <li>Parchetul Tribunalului Gorj - vot pentru desființarea SIIJ</li>
        <li>Judecătoria Miercurea Ciuc - majoritate pentru prorogarea schemei de pensionare anticipată, unanimitate pentru desființarea SIIJ</li>
        <li>Tribunalul Timiș - majoritate pentru menținere pensionare anticipată, abrogare completuri de 3 în apel și INM cu durata de 4 ani și desființare secție specială.</li>
        <li>Judecătoria Bacău - unanimitate pentru abrogarea SIIJ, abrogare INM de 4 ani și completuri de 3 în apel. Majoritate (o singură abținere) pentru menținerea pensionării anticipate</li>
        <li>Judecătoria Întorsura Buzăului - majoritate pentru menținerea pensionării anticipate, unanimitate pentru desființarea SIIJ</li>
        <li>Judecătoria Sânnicolau Mare - nu se impune pensionarea anticipată, se impune abrogare pentru noul ciclu de 4 ani la INM și desființarea SIIJ</li>
        <li>Judecătoria Mangalia - majoritate pentru menținerea pensionării anticipate a magistraților, pentru abrogare a dispozițiilor privind noul ciclu de 4 ani la INM și pentru desființarea SIIJ</li>
      </ul>
      <p>La <b>DNA</b> - au votat 123 de procurori, astfel:</p>
      <ul>
        <li>1.Referitor la schema de pensionare anticipată a magistraților, 50 de procurori și-au exprimat opinia pentru abrogarea articolului de lege, 15 pentru amânarea aplicării acestuia, iar 57 pentru menținerea dispozițiilor respective.</li>
        <li>2. În ceea ce privește perioada de 4 ani de formare a viitorilor magistrați la Institutul Național al Magistraturii, în majoritate, procurorii s-au exprimat pentru abrogarea dispozițiilor și revenirea la ciclul de formare de 2 ani.</li>
        <li>3.Cu privire la Secția pentru Investigarea Infracțiunilor Speciale din Justiție, opinia majoritară a fost pentru abrogarea dispozițiilor legale care reglementează activitatea și existența acestei instituții. În acest sens, din totalul de 123 voturi, un număr de 116 voturi au fost exprimate în favoarea abrogării, un număr de 2 de voturi în favoarea amendării normelor în vigoare, iar un 4 voturi în favoarea menținerii. Un procuror s-a abținut la toate cele 3 puncte suspuse votului.</li>
      </ul>
      <p>Magistrații de la <b>Curtea de Apel București</b> au votat astfel:</p>
      <p>1.Referitor la schema de pensionare anticipată a magistraților, 60 de magistrați s-au pronunțat pentru menținerea acestor dispoziții de lege, 53 pentru abrogare și 53 pentru prorogare.</p>
      <p>2. În ceea ce privește perioada de 4 ani de formare a viitorilor magistrați la Institutul Național al Magistraturii, 152 de magistrați s-au exprimat pentru abrogarea dispozițiilor și revenirea la ciclul de formare de 2 ani, 9 magistrați au votat pentru prorogare, iar 5 pentru menținerea dispozițiilor privind durata de 4 ani.</p>
      <p>3.<b>Cu privire la Secția pentru Investigarea Infracțiunilor Speciale din Justiție, opinia majoritară a fost pentru amendarea actualelor prevederi legate de SIIJ. 75 de magistrați au votat în acest sens, 62 au votat pentru desființarea secției, iar 29 pentru menținerea secției așa cum este în prezent</b>.<br/><br/><a href="https://www.hotnews.ro/stiri-esential-23520138-predoiu-guvernul-nu-isi-poate-asuma-desfiintare-peste-noapte-sectiei-speciale-discutiile-vor-incepe-anul-viitor-parlament-nu-sunt-deloc-multumit-activitatea-acestei-institutii.htm">Ministrul Justiției, Cătălin Predoiu, a declarat joi că Guvernul nu poate desființa „peste noapte” Secția de investigare a infracțiunilor din justiție, discuțiile pe această temă urmând să înceapă anul viitor în Parlament.<br/></a><br/><b>CITEȘTE ȘI:</b></p>
      <ul>
        <li>
          <a href="https://www.hotnews.ro/stiri-esential-23520537-procurorii-parchetului-general-diicot-cer-desfiintarea-sectiei-speciale-peste-50-parchete-instante-consultate-pana-acum-solicita-desfiintarea-acestei-structuri.htm">Procurorii Parchetului General și ai DIICOT solicită desființarea secției speciale / Peste 50 de parchete și instanțe consultate până acum cer același lucru</a>
        </li>
        <li>
          <a href="https://www.hotnews.ro/stiri-esential-23518680-mai-multe-instante-importante-printre-care-curtea-apel-pitesti-judecatoria-tribunalul-cluj-votat-pentru-desfiintarea-sectiei-speciale.htm">Mai multe instanțe importante, printre care Curtea de Apel Pitești, Judecătoria și Tribunalul Cluj au votat pentru desființarea Secției Speciale</a>
        </li>
      </ul>
    </article>
  </body>
</html>