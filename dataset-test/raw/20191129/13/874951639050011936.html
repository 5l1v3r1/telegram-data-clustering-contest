<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d0%b8%d0%b3%d1%80%d0%b8/%d1%84%d0%b8%d0%bb-%d1%81%d0%bf%d0%b5%d0%bd%d1%81%d1%8a%d1%80-%d0%b5-%d0%b2%d0%bf%d0%b5%d1%87%d0%b0%d1%82%d0%bb%d0%b5%d0%bd-%d0%be%d1%82-half-life-alyx-323743.html"/>
    <meta property="og:site_name" content="kaldata.com"/>
    <meta property="article:published_time" content="2019-11-29T13:20:13+00:00"/>
    <meta property="og:title" content="Фил Спенсър е впечатлен от Half-Life: Alyx - kaldata.com"/>
    <meta property="og:description" content="Фил Спенсър може и да смята, че поддръжката на виртуалната реалност в следващия Xbox за ненужна, но той е човек, който може да оцени качествените неща и"/>
  </head>
  <body>
    <article>
      <h1>Фил Спенсър е впечатлен от Half-Life: Alyx - kaldata.com</h1>
      <address><time datetime="2019-11-29T13:20:13+00:00">29 Nov 2019, 13:20</time> by <a rel="author" href="https://www.kaldata.com/author/metodi-damyanov-2" target="_blank">Методи Дамянов</a></address>
      <p>Фил Спенсър може и да смята, че поддръжката на виртуалната реалност в следващия Xbox за ненужна, но той е човек, който може да оцени качествените неща и да го признае.</p>
      <p>По-рано този месец Valve представиха Half-Life: Alyx, VR преживяване от света на Half-Life, което ще излезе през пролетта на следващата година за Valve Index, Oculus Rift и Quest, HTC Vive и Microsoft Mixed Reality. Играта е създадена специално за VR шлемове и ще представлява пълноценна игра, а не експериментален проект. Събитията в Alyx ще се развиват във времето между първата и втората част на Half-Life, като от Valve препоръчват тези от геймърите, които не познават света на емблематичната поредица, преди да сложат VR шлема си на главата да изиграят Half-Life 2: Episode 2.</p>
      <p>Що се отнася до Спенсър, то думите му относно виртуалната реалност и това как никой от общността на Xbox не ги бил питал за включването на поддръжка на виртуална реалност в Scarlett, доведе до горещи дискусии в Интернет. Както вероятно си спомняте, Спенсър, шеф на Xbox звеното в Microsoft обясни наскоро мнението си за интеграцията на виртуалната реалност в следващото поколение на Xbox. Според него, освен това, че той не е регистрирал интерес от Xbox феновете към VR, то самата технология предполага самотни преживявания, или както той определи самата технология – за „изолираща“ – концептуална разлика от игрите, които той иска да влязат в портфолиото на следващия Xbox – такива, които да събират геймърите, а не да ги изолират.</p>
      <p>„Честна обратна връзка. Заявих публично, че обичам начина, по който индустрията ни се превърна в пионер в редица области: AI, физиката, 3D, RT, VR/AR и т.н. Лично за нас, то важното е да се съсредоточим над нашите собствени иновации в момента. Изиграх някои страхотни VR игри. Успях да играя HL: Alyx това лято. Удивителна. Просто, не това е фокуса ни за Scarlett”, написа в Twitter тези дни Спенсър.</p>
      <p>Междувременно, скоро след анонса на Alyx, Valve регистрираха изключително висок ръст в поръчките на Index, като се изкачи на второ място по продажби в Steam.</p>
    </article>
  </body>
</html>