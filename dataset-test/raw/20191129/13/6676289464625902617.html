<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/superstitii-sfantul-andrei-fete-nemaritate-328395.html"/>
    <meta property="og:site_name" content="Observator"/>
    <meta property="article:published_time" content="2019-11-29T13:50:00+00:00"/>
    <meta property="og:title" content="Superstiţii de Sfântul Andrei pentru fetele nemăritate care vor să îşi viseze ursitul"/>
    <meta property="og:description" content="Conform unor superstiţii de Sfântul Andrei, în noaptea ce precede sărbătoarea religioasă, fetele nemăritate îşi pot afla ursitul, dacă îşi aşează busuioc sub pernă."/>
  </head>
  <body>
    <article>
      <h1>Superstiţii de Sfântul Andrei pentru fetele nemăritate care vor să îşi viseze ursitul</h1>
      <address><time datetime="2019-11-29T13:50:00+00:00">29 Nov 2019, 13:50</time> by <a rel="author">Alin Tarnovschi</a></address>
      <p>
        <b>
          <b>Conform unor superstiţii de Sfântul Andrei, în noaptea ce precede sărbătoarea religioasă, fetele nemăritate îşi pot afla ursitul, dacă îşi aşează busuioc sub pernă.</b>
        </b>
      </p>
      <p>Sfântul Andrei este sărbătorit de creştinii ortodocşi, în fiecare an, pe 30 noiembrie.</p>
      <p>Sf. Andrei este considerat creştinătorul neamului românesc, iar câteva sute de mii de români îi poartă numele.</p>
      <p>Noaptea ce precede sărbătoarea Sfântului Andrei, creştinătorul neamului românesc, este asociată în tradiţia populară cu strigoi, farmece de dragoste, aflarea ursitului şi prezicerea rodniciei anului următor.</p>
      <h3>Superstiţii pentru fete nemăritate în noaptea de Sf. Andrei</h3>
      <p>Potrivit tradiţiei româneşti, în noaptea dinaintea sărbătorii, fetele nemăritate îşi pot afla ursitul, dacă îşi vor pune sub pernă un fir de busuioc.</p>
      <p>Astfel, îl vor putea visa pe cel cu care se vor căsători şi vor trăi tot restul vieţii.</p>
      <p>În unele zone, fetele toarnă nouă ceşti pline cu apă într-o strachină care se aşează sub icoană.</p>
      <p>A doua zi, în zori, apa din strachină se măsoară din nou, cu aceeaşi ceşcuţă. Dacă pe fundul străcinii va rămâne apă, fie şi câteva picături, atunci fetele vor avea noroc.</p>
      <p>De asemenea, dacă ultima ceşcuţă nu se va umple, atunci nu vor avea noroc şi nu se vor mărita în anul ce urmează.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F29%2F328395%2F157502818725c9a4b8.jpg&amp;w=800"/>
        <figcaption>
          <a href="https://observator.tv/galerie/superstitii-sfantul-andrei-fete-nemaritate-id328395-play386113.html">
            <b>Vezi 2 imagini în Galerie</b>
          </a>
        </figcaption>
      </figure>
      <h3>Fetele nemăritate îşi aşteaptă ursiţii în vis să le aducă apă</h3>
      <p>În alte zone ale ţării, de <a href="https://observator.tv/social/sfantul-andrei-ocrotitorul-romanilor-traditii-si-obiceiuri-231623.html">Sfântul Andrei</a>, fetele îşi pregătesc câte o turtă cu apă, făină şi sare, acestea fiind măsurate cu o coajă de nucă.</p>
      <p>Coapte pe vatră, turtele sunt apoi mâncate de fetele nemăritate. Acestea sunt convinse că vor fi vizitate în vis de ursiţi, care le vor aduce apă pentru a-şi potoli setea.</p>
      <p>O altă superstiţie legată de fetele nemăritate se referă la colacul din pâine dospită cu un căţel de usturoi în mijloc.</p>
      <p>Colacul este aşezat într-un loc călduros din casă, unde este lăsat timp de o săptămână. Dacă usturoiul va încolţi, fata va avea noroc şi se va mărita în anul ce va urma.</p>
      <p>Unele fete, merg în această noapte, la o fântână, acolo unde aprind o lumânare păstrată de la Paşti.</p>
      <p>Lumânarea aprinsă este lăsată în fântână cu ajutorul găleţii, iar felete rostesc o rugăciune către Sfântul Andrei: "Sfinte Andrei, Scoate-i chipul în faţă apei, Că în vis să-l visez, C-aievea să-l văz!"</p>
    </article>
  </body>
</html>