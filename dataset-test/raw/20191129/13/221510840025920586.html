<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179931/palinsesti-rai-2-inverno-2020"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-29T13:46:00+00:00"/>
    <meta property="og:title" content="Palinsesti Rai 2, inverno 2020: al via Il Molo Rosso 2, The Good Doctor 3 e Il Cacciatore 2. A febbraio Pechino Express 8, a marzo Made in Sud"/>
    <meta property="og:description" content="Prima di lasciare la poltrona al nuovo direttore, Carlo Freccero ha definito i palinsesti invernali di Rai 2. Ecco, salvo variazioni, cosa andrà in onda sul secondo canale Rai nel periodo gennaio-marzo 2020."/>
  </head>
  <body>
    <article>
      <h1>Palinsesti Rai 2, inverno 2020: al via Il Molo Rosso 2, The Good Doctor 3 e Il Cacciatore 2. A febbraio Pechino Express 8, a marzo Made in Sud</h1>
      <address><time datetime="2019-11-29T13:46:00+00:00">29 Nov 2019, 13:46</time> by <a rel="author">Fabio Fabbretti</a></address>
      <figure>
        <img src="https://images.davidemaggio.it/pics3/2019/11/Francesco-Montanari-Il-Cacciatore-2.jpg"/>
        <figcaption>Francesco Montanari - Il Cacciatore 2</figcaption>
      </figure>
      <p>Prima di lasciare la poltrona al nuovo direttore, Carlo Freccero ha definito i <b>palinsesti invernali</b> di <b><a href="https://www.davidemaggio.it/tag/raidue">Rai 2</a></b>. Ecco, salvo variazioni, cosa andrà in onda sul secondo canale Rai nel periodo <b>gennaio-marzo 2020</b>.</p>
      <p><b>DOMENICA</b> – Confermato l’appuntamento domenicale con Fabio Fazio e Luciana Littizzetto a <b>Che Tempo Che Fa</b>.</p>
      <p><b>LUNEDI</b> – La serata di lunedì avrà inizio con la messa in onda di alcuni film, per lasciare poi spazio alla comicità; a febbraio sarà la volta de <b>I Sogni son Desideri</b> con Maurizio Battista, mentre a marzo appuntamento con la nuova edizione di <b>Made in Sud</b>.</p>
      <p><b>MARTEDI</b> – Il 7 gennaio partirà la serie <b>Il Molo Rosso 2</b>, in onda ogni martedì per tutto il primo mese dell’anno. A metà febbraio, invece, tornerà Costantino Della Gherardesca con <b>Pechino Express 8</b> (<a href="https://www.davidemaggio.it/archives/179024/pechino-express-2020-coppie-concorrenti">ecco le dieci coppie in gara</a>).</p>
      <p><b>MERCOLEDI</b> – Il mercoledì sarà dedicato alla serialità statunitense con <b>The Good Doctor 3</b> e la seconda stagione di <b>9-1-1</b>.</p>
      <p><b>GIOVEDI</b> – Di giovedì, dopo il calcio (è programmata la <b>Coppa Italia</b> il 9 e 16 gennaio) e i film, a fine febbraio Renzo Arbore porterà in scena <b>Il Caso Sanremo 2020</b>, programma che il conduttore foggiano condusse trent’anni fa (ogni sabato sera su Rai 1) in vista del <i>Festival di Sanremo 1990</i>.</p>
      <p><b>VENERDI</b> – A gennaio, con ogni probabilità da venerdì 4 a venerdì 31, andranno in onda le quattro puntate de <b>Il Cacciatore 2</b>, fiction che vedrà Francesco Montanari di nuovo nei panni del procuratore antimafia Saverio Barone. Da metà febbraio, invece, tornerà l’attualità di Duilio Giammaria con <b>Petrolio</b>.</p>
      <p><b>SABATO</b> – Il sabato sarà di nuovo nel segno delle serie <b>NCIS</b>, <b>FBI</b> e <b>Blue Bloods</b>.</p>
      <p>Per quanto riguarda la programmazione del daytime, si va verso una rivoluzione, che difficilmente però si concretizzerà già in questa stagione televisiva (<a href="https://www.davidemaggio.it/archives/179898/rai-2-salini-pubblico-giovane-nuovi-programmi-daytime">qui le dichiarazioni dell’ad Rai Fabrizio Salini</a>).</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179888/palinsesti-rai-1-inverno-2020"/>
        <a href="https://www.davidemaggio.it/archives/179366/palinsesti-rai-feste-di-natale-20192020"/>
        <a href="https://www.davidemaggio.it/archives/176424/battute-su-rai2-i-fatti-del-giorno-commentati-da-comici-e-influencer"/>
        <a href="https://www.davidemaggio.it/archives/176313/palinsesti-rai-2019-2020-le-fiction"/>
      </related>
    </article>
  </body>
</html>