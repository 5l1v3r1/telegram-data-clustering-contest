<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/futbols/virsliga/29112019-latvijas_cempioniem_riga_fc_pievienojas_i"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-29T13:45:00+00:00"/>
    <meta property="og:title" content="Čempioni paliek bešā: Sportacentrs.com balsojumā triumfē Šimkovičs un Pertija(5)"/>
    <meta property="og:description" content="20 gadus vecais talants par savu noderību @RigaFC_Official pārliecinājis nometnē Kiprā"/>
  </head>
  <body>
    <article>
      <h1>Čempioni paliek bešā: Sportacentrs.com balsojumā triumfē Šimkovičs un Pertija(5)</h1>
      <address>
        <time datetime="2019-11-29T13:45:00+00:00">29 Nov 2019, 13:45</time>
      </address>
      <p>Latvijas čempionvienība futbolā "Riga FC" pavēstījusi par līguma noslēgšanu ar 20 gadus veco centra uzbrucēju Stefanu Ļubičiču, kurš spēlējis Islandes jaunatnes izlasēs un meistarību attīstījis Anglijas kluba "Brighton&amp;Hove Albion" sistēmā.</p>
      <p>Ļubičičs ir dzimis 1999. gada 5. oktobrī. Pirmos soļus profesionālajā futbolā Ļubičičs spēra Islandes kluba “Keflavik” sastāvā. Tieši šīs komandas sastāvā 2015. gadā, nepilnu 16 gadu vecumā, Stefans debitēja Islandes spēcīgākajā čempionātā, trīs reizes dodoties uz maiņu un kopumā nospēlējot 88 minūtes.</p>
      <p>Par augumā raženo futbolistu bija interese no vairākiem Eiropas futbola klubiem, un 2016. gadā, vēl 16 gadu vecumā, Ļubičičs pārcēlās uz Anglijas kluba “Brighton&amp;Hove Albion” sistēmu. Pirmajā sezonā Ļubičičs spēlēja Anglijas U18 Premjerlīgā, kur “Brighton” sastāvā piedalījās 17 spēlēs, četras sāka pamatsatāvā un guva divus vārtus.</p>
      <p>Nākamajā gadā Ļubičičs jau aizvien labāk iejutās Anglijā un kļuva par savas U18 komandas līderi. Šī vecuma Premjerlīgā Ļubičičs 18 spēlēs izcēlās ar desmit vārtu guvumiem un vienu brīdinājumu. 2018./2019. gada sezonā Ļubičičs sešas spēles nospēlēja “Brighton” U23 komandā “Premjerlīgā 2”, bet īsus nogriežņus pavadīja citās zemāku līgu Anglijas komandās.</p>
      <p>2019. gada vasarā Ļubičičs atgriezās Islandē, kur pievienojās vietējā čempionāta klubam “Grindavik”. Islandes spēcīgākajā čempionātā Ļubičičs paspēja piedalīties astoņās spēlēs, gūt vienus vārtus un nopelnīt vienu brīdinājumu. Islande gan bija īslaicīga pieturvieta talantīgajam centra uzbrucējam. Novembra sākumā Ļubičičs uz pārbaudes laiku pievienojās “Riga” FC turnīrā Kipras pilsētā Pafā, kur uzvarā (4:1) pret vietējo “Pafos” izcēlās ar vieniem vārtiem.</p>
      <p>Ļubičičs ir pārstāvējis Islandes U17, U19 un U21 izlases. U17 izlasē astoņos mačos Ļubičičs guva vienus vārtus, U19 izlases rindās uzbrucējs aizvadīja piecas spēles un guva trīs vārtus, savukārt U21 sastāvā Ļubičiča kontā četri mači.</p>
      <p>Izmantotie resursi:<br/><a href="https://rigafc.lv/riga-paraksta-ligumu-ar-islandes-centra-uzbruceju/">https://rigafc.lv/riga-paraksta-lig...</a></p>
    </article>
  </body>
</html>