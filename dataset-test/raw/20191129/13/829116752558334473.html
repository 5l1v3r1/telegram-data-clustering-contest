<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191129-iden-is-rekodok-er-el-magyar-turizmus.html"/>
    <meta property="og:site_name" content="Origo"/>
    <meta property="article:published_time" content="2019-11-29T13:22:00+00:00"/>
    <meta property="og:title" content="Idén is rekordokat dönt a magyar turizmus"/>
    <meta property="og:description" content="Szijjártó Péter a Párisi Udvar Hotel Budapest szálloda megnyitóján beszélt."/>
  </head>
  <body>
    <article>
      <h1>Idén is rekordokat dönt a magyar turizmus</h1>
      <address><time datetime="2019-11-29T13:22:00+00:00">29 Nov 2019, 13:22</time> by <a rel="author">MTI</a></address>
      <p>
        <b>A tavalyi turisztikai rekordév volt, és az idén is megdől minden turizmussal kapcsolatos rekord - mondta Szijjártó Péter külgazdasági és külügyminiszter a Párisi Udvar Hotel Budapest szálloda hivatalos megnyitóján.</b>
      </p>
      <p>A miniszter hozzátette, míg Magyarország 9 éve a szakadék szélén állt, gazdasága ma már európai szinten is kimagasló teljesítményt nyújt, amiben a turizmusnak kiemelt szerepe van.</p>
      <p>Közölte, </p>
      <aside>Budapest az európai turisztikai célpontok élvonalába tartozik. </aside>
      <p>A magyar főváros jelentős fejlődésen ment keresztül, és egyre nő az érdeklődés iránta, Például öt év alatt 86-ról 147-re nőtt azoknak a városoknak a száma, ahonnan Budapest közvetlen légi járattal elérhető.</p>
      <figure>
        <img src="https://cdn.nwmgroups.hu/s/img/i/1911/20191107szijjarto-peter4.jpg?w=644&amp;h=322"/>
        <figcaption>Szijjártó Péter külgazdasági és külügyminiszter<cite>Forrás: MTI/Szigetváry Zsolt</cite></figcaption>
      </figure>
      <p>Kiemelte: </p>
      <blockquote>Budapest a világ egyik legbiztonságosabb fővárosa, Magyarország a világ egyik legbiztonságosabb országa, a biztonság egyre fontosabb érték lett." </blockquote>
      <p>A miniszter rendkívül fontosnak nevezte, hogy a fővárosban minél több színvonalas szálláshely legyen. A kínálat most újabb hotellel bővült, amely hozzájárul Budapest szállodai színvonalának növekedéséhez és a dinamikus fejlődéshez is. </p>
      <aside>A több mint 100 éves műemléképület felújításának 13 milliárd forintot meghaladó beruházásához az Eximbank 8,2 milliárd forintos hitelt nyújtott </aside>
      <p>- ismertette Szijjártó Péter.</p>
      <p>Hozzátette: elismerés illeti a szálloda üzemeltetőit, akik 12 szállodát üzemeltetnek Budapesten és több mint 600 embert foglalkoztatnak.</p>
      <figure>
        <img src="https://cdn.nwmgroups.hu/s/img/i/1908/20190801budapest-belvarostura--parisi-udvar7.jpg?w=644&amp;h=421"/>
        <figcaption>Hivatalosan megnyitott a Párisi Udvar Hotel Budapest<cite>Fotó: Margitay Klára</cite></figcaption>
      </figure>
      <p>Guller Zoltán, a Magyar Turisztikai Ügynökség vezérigazgatója közölte, tavaly az ország lakóinál másfélszer több turista fordult meg az országban, ez a lendület idén is folytatódik. </p>
      <blockquote>Idén Budapest Európa legjobb úti célja lett Barcelonát megelőzve. A magyar turizmus aranykorát éli" </blockquote>
      <p>- mondta.</p>
      <p>A most megnyílt szállodáról elmondta: az ismét Budapest ikonikus épülete lett, önmagában turisztikai attrakció, visszakapta régi pompáját.</p>
      <p>Schwindt-Kiss Andrea, a Párisi Udvar Hotel Budapest igazgatója arról beszélt, hogy az épület mindig kiemelt helyet foglalt el Budapest életében. Felújítása 2014-ben kezdődött, mára újra régi fényében tündököl, az ötcsillagos szállodát a Mellow Mood Hotels üzemelteti - mondta.</p>
    </article>
  </body>
</html>