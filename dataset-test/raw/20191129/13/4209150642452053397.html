<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Izbodena-jedna-osoba-u-Palama/571157?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T13:21:27+00:00"/>
    <meta property="og:title" content="Izbodena jedna osoba u Palama"/>
    <meta property="og:description" content="ISTOČNO SARAJEVO - Lice čiji su inicijali G.V. (19) danas je u Palama nanijelo povrede hladnim oružjem licu čiji su inicijali G.R., potvrđeno je Srni u Policijskoj upravi Istočno Sarajevo."/>
  </head>
  <body>
    <article>
      <h1>Izbodena jedna osoba u Palama</h1>
      <address><time datetime="2019-11-29T13:21:27+00:00">29 Nov 2019, 13:21</time> by <a rel="author">Srna</a></address>
      <p>ISTOČNO SARAJEVO - Lice čiji su inicijali G.V. (19) danas je u Palama nanijelo povrede hladnim oružjem licu čiji su inicijali G.R., potvrđeno je Srni u Policijskoj upravi Istočno Sarajevo.</p>
      <p>Napad se dogodio oko 12.30 u Njegoševoj ulici, nakon čega je G.V. uhapšen, a G.R. prevezen je u Bolnicu "Srbija".</p>
      <p>"Policija je na licu mjesta i u toku je uviđaj, a o svemu je obaviješten i tužilac Okružnog tužilaštva Istočno Sarajevo", rekla je portparol Policijske uprave Vesna Stokanović.</p>
      <p>Portparol Bolnice "Srbija" Dalibor Bošković potvrdio je Srni da je pacijent primljen u bolnicu, gdje mu je konstatovana teška tjelesna povreda u predjelu abdomena.</p>
      <p>"Pacijent je nakon obavljene dijagnostike upućen u operacionu salu, nakon čega će se više znati o njegovom zdravstvenom stanju", rekao je Bošković.</p>
    </article>
  </body>
</html>