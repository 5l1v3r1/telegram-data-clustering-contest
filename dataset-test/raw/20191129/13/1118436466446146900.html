<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Rozrywka/Plotki/Michelle-Obama-pokazala-zdjecie-z-corkami-bardzo-sie-zmienily"/>
    <meta property="og:site_name" content="Michelle Obama na rodzinnym zdjęciu. Jej córki są nie do poznania"/>
    <meta property="article:published_time" content="2019-11-29T13:40:00+00:00"/>
    <meta property="og:title" content="Michelle Obama pokazała rodzinne zdjęcie. Jej córki są nie do poznania [FOTO]"/>
    <meta property="og:description" content="Michelle Obama pochwaliła się w mediach społecznościowych rodzinnym zdjęciem. Internauci zachwycili się córkami żony byłego prezydenta USA."/>
  </head>
  <body>
    <article>
      <h1>Michelle Obama pokazała rodzinne zdjęcie. Jej córki są nie do poznania [FOTO]</h1>
      <address><time datetime="2019-11-29T13:40:00+00:00">29 Nov 2019, 13:40</time> by <a rel="author">Eurozet Sp. z o.o.</a></address>
      <p>
        <i>Michelle Obama robi w mediach społecznościowych prawdziwą karierę. W sieci cieszy się większą popularnością od swojego męża, byłego prezydenta USA Baracka Obamy. Michelle opublikowała zdjęcie z córkami. Fanom ciężko było uwierzyć, że dziewczynki aż tak wyrosły.</i>
      </p>
      <p><a href="https://zdrowie.radiozet.pl/tags/kategoria/michelle-obama"><b>Michelle Obama</b></a>, żona byłego prezydenta USA <a href="https://wiadomosci.radiozet.pl/tags/kategoria/swiat/barack-obama"><b>Baracka Obamy</b></a> jest prawdziwą gwiazdą internetu. Choć nie jest już pierwszą damą, zyskała ogromną sympatię na całym świecie. Doskonale oddaje to jej popularność w mediach społecznościowych. Jej profil na Instagramie obserwuje już ponad 34 miliony internautów, a fanów nadal przybywa.</p>
      <p>Michelle i Barack Obama są małżeństwem od 1992 roku. Wychowują dwie córki, urodzoną w 1998 roku Malię Ann i 3 lata młodszą Natashę. W 2018 roku Michelle Obama zdradziła, że obie przyszły na świat dzięki <a href="https://zdrowie.radiozet.pl/Ciaza-i-dziecko/Ciaza-i-porod/Zaplodnienie-in-vitro-pozaustrojowe-na-czym-polega"><b>metodzie in vitro</b></a>. Szczęśliwa mama postanowiła pochwalić się na Instagramie rodzinnym zdjęciem. Internauci byli zszokowani, że dziewczynki tak szybko wyrosły i nie kryli zachwytu.</p>
      <p>
        <a href="https://zdrowie.radiozet.pl/Choroby/Historia-choroby/Michelle-Obama-o-trudnej-walce-o-macierzynstwo"><b> Michelle Obama o trudnej walce o macierzyństwo</b> </a>
        <anchor name="eztoc1854560_0_1"/>
      </p>
      <h3>Michelle Obama i Barack Obama na zdjęciu z córkami. Fani zachwyceni</h3>
      <p>Nowe rodzinne zdjęcie, które opublikowała na Instagramie Michelle Obama jednocześnie zachwyciło i zaszokowało wielu fanów. Okazało się, że córki byłej pary prezydenckiej nie są już małymi dziewczynkami, ale wyrosły na dorosłe, piękne kobiety. Internauci nie szczędzili im komplementów, a profil Obamy zasypała lawina pozytywnych komentarzy.</p>
      <p>Malia Ann Obama rozpoczęła studia na Uniwersytecie Harvarda, na którym kształcił się jej ojciec. Z kolei Natasha, jak donoszą media, pracowała w restauracji serwującej owoce morza. Kto wie, może kiedyś obie pójdą w ślady rodziców i zwiążą się z polityką.</p>
      <figure>
        <embed-post data-src="https://www.instagram.com/p/B5YrxQQABk6" data-service="Instagram"/>
      </figure>
      <p>RadioZET.pl/MF</p>
    </article>
  </body>
</html>