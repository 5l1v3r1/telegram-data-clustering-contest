<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Ibrahimovic-Mogao-bih-igrati-i-do-50-godine/571162?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T13:30:44+00:00"/>
    <meta property="og:title" content="Ibrahimović: Mogao bih igrati i do 50. godine"/>
    <meta property="og:description" content="Švedski napadač Zlatan Ibrahimović (38) je izjavio da je Milan njegova druga kuća, a trenera Bolonje Sinišu Mihajlovića je nazvao jedinstvenom osobom."/>
  </head>
  <body>
    <article>
      <h1>Ibrahimović: Mogao bih igrati i do 50. godine</h1>
      <address><time datetime="2019-11-29T13:30:44+00:00">29 Nov 2019, 13:30</time> by <a rel="author">Anadolija</a></address>
      <p>Švedski napadač Zlatan Ibrahimović (38) je izjavio da je Milan njegova druga kuća, a trenera Bolonje Sinišu Mihajlovića je nazvao jedinstvenom osobom.</p>
      <p>U izjavi za Gazzetta dello Sport, popularni Ibra je istakao da se osjeća odlično i da bi čak mogao igrati i do 50. godine.</p>
      <p>Milan i Bolonja izrazili su želju za dovođenjem švedske superzvijezde otkako je obznanio da napušta LA Galaksi u decembru.</p>
      <p>"Milan nije samo moj drugi grad, nego moj drugi dom. Imam predivna sjećanja iz vremena dok sam igrao tamo", kazao je Ibrahimović.</p>
      <p>Istakao je da ga uvijek privlače ekipe u kojima može biti motivisan.</p>
      <p>"Ukoliko postoji projekat koji me stimuliše, mogao bih tada igrati i do 50. Godine", rekao je Ibra, te ohrabrio Mihajlovića u njegovoj borbi s leukemijom.</p>
      <p>"Mnogo razgovaram sa Sinišom. On je moj prijatelj, izuzetna osoba i jedinstven čovjek", kazao je slavni napadač.</p>
      <p>Ibrahimoviću je nedavno istekao ugovor sa LA Galaksijem, a odmah su krenule medijske spekulacije u vezi s tim koji je klub njegova naredna destinacija.</p>
      <p>Blistavu profesionalnu karijeru počeo je u Malmeu FF, a zatim je igrao za Ajaks, Juventus, Inter, Barselonu, Milan, Pari Sen Žermen, Mančester junajted i LA Galaksi. Za reprezentaciju Švedske, od koje se oprostio 2016. godine, upisao je 116 nastupa i postigao 62 gola.</p>
    </article>
  </body>
</html>