<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/pakistan-spinner-yasir-shah-on-sharing-meal-with-indian-taxi-driver-263950"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-29T13:30:04+00:00"/>
    <meta property="og:title" content="भारतीय ने किराया लेने से मना किया तो यासिर शाह ने रखी ये शर्त, बताई पूरी कहानी"/>
    <meta property="og:description" content="एडिलेड : पाकिस्तान के लेग स्पिनर यासिर शाह ने ब्रिस्बेन में भारतीय टैक्सी ड्राइवर के साथ मुलाकात की पूरी कहानी को बयां किया है। पाकिस्तानी क्रिकेटरों और आस्ट्रेलिया निवासी भारतीय ड्राइवर की खाना खाते हुए तस्वीरें सोशल मीडिया पर वायरल हो रही हैं। पीसीबी द्वारा पोस्ट किए गए एक वीडियो में शाह ने बताया है कि वे और उनके साथी, ड्राइवर से कैसे मिले और किस तरह सभी ने साथ मिलकर डिनर किया। शाह ने वीडियो में कहा, ‘‘ब्रिस्बेन में पहले दिन, हम नहीं जानते थे कि भारत का या पाकिस्तान का रेस्टोरेंट कहां है। इसलिए जब हम पांचों बाहर निकले-इमरान खान, मैं, नसीम शाह, मुसा और शाहीन शाह, हमने कैब देखी और उसे बुलाया।’’ लेग स्पिनर ने कहा, ‘‘हमने देखा कि वह भारत के पाजी (सरदार जी) हैं।"/>
  </head>
  <body>
    <article>
      <h1>भारतीय ने किराया लेने से मना किया तो यासिर शाह ने रखी ये शर्त, बताई पूरी कहानी</h1>
      <address><time datetime="2019-11-29T13:30:04+00:00">29 Nov 2019, 13:30</time> by <a rel="author">Rkumar</a></address>
      <p>एडिलेड : पाकिस्तान के लेग स्पिनर यासिर शाह ने ब्रिस्बेन में भारतीय टैक्सी ड्राइवर के साथ मुलाकात की पूरी कहानी को बयां किया है। पाकिस्तानी क्रिकेटरों और आस्ट्रेलिया निवासी भारतीय ड्राइवर की खाना खाते हुए तस्वीरें सोशल मीडिया पर वायरल हो रही हैं। पीसीबी द्वारा पोस्ट किए गए एक वीडियो में शाह ने बताया है कि वे और उनके साथी, ड्राइवर से कैसे मिले और किस तरह सभी ने साथ मिलकर डिनर किया। शाह ने वीडियो में कहा, ‘‘ब्रिस्बेन में पहले दिन, हम नहीं जानते थे कि भारत का या पाकिस्तान का रेस्टोरेंट कहां है। इसलिए जब हम पांचों बाहर निकले-इमरान खान, मैं, नसीम शाह, मुसा और शाहीन शाह, हमने कैब देखी और उसे बुलाया।’’ लेग स्पिनर ने कहा, ‘‘हमने देखा कि वह भारत के पाजी (सरदार जी) हैं।</p>
      <p>READ NEWS : <a href="https://www.dainiksaveratimes.com/sports/cricket/news/ind-vs-wi--west-indies-squad-announced-for-odi-and-t20-series-against-india-263921">IND vs WI : 'विराट सेना' से मुकाबले के लिए वेस्टइंडीज टीम का</a>...</p>
      <p>इसलिए हमने उनसे उर्दू में बात की और कहा कि हमें एक अच्छे रेस्टोरेंट में ले चलो। उन्होंने हमें पहचान लिया और हमसे क्रिकेट के बारे में बात करनी शुरू की।’’ शाह ने कहा, ‘‘जब हम रेस्टोरेंट पहुंचे तो हमने उन्हें किराया दिया, लेकिन उन्होंने लेने से मना कर दिया।’’ गेंदबाज ने बताया, ‘‘इसलिए तब मैंने कहा कि अगर आप किराया नहीं लोगे तो आपको हमारे साथ डिनर करना होगा।’’ शाह ने कहा कि ड्राइवर डिनर करने के लिए तैयार हो गए और उन्होंने ‘हमारे साथ फोटो खिंचवाई।’</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Pakistan spinner Yasir Shah on sharing meal with Indian taxi driver</p>
    </article>
  </body>
</html>