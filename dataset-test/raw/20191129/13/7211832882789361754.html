<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/ent/news/607822"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="พลอย เฌอมาลย์ ระบายความในใจ 25 ปี ในวงการมันไม่ง่ายและไม่ได้สบายอย่างที่คิด"/>
    <meta property="og:description" content="ทำดีก็ไม่เคยได้รับคำชม! พลอย เฌอมาลย์ ระบายความในใจ 25 ปีในวงการบันเทิง มันไม่ง่ายและไม่ได้สบายอย่างที่คิด"/>
  </head>
  <body>
    <article>
      <h1>พลอย เฌอมาลย์ ระบายความในใจ 25 ปี ในวงการมันไม่ง่ายและไม่ได้สบายอย่างที่คิด</h1>
      <address><time datetime="2019-11-29T13:00:00+00:00">29 Nov 2019, 13:00</time> by <a rel="author">PostToday</a></address>
      <p>ทำดีก็ไม่เคยได้รับคำชม! พลอย เฌอมาลย์ ระบายความในใจ 25 ปีในวงการบันเทิง มันไม่ง่ายและไม่ได้สบายอย่างที่คิด</p>
      <p>เป็นอีกหนึ่งกำลังใจที่พร้อมส่งให้และมองเห็นความสามารถคอยชื่นชอบเธออยู่ตลอดสำหรับนางเอกสาวคนดัง พลอย เฌอมาลย์ บุญยศักดิ์ หลังอยู่วงการมานานกว่า 25 ปีเจอทั้งกระแสลบและบวกมากมายที่เธอต้องฝ่าฟันและแข็งแข็งด้วยตนเอง</p>
      <p>ล่าสุด สาวพลอย ขอระบายความในใจถึงชีวิตที่ผ่านมาในวงการตลอด 25 ปีลงอินสตาแกรม พร้อมตัดพ้อแม้เธอจะทำได้ดี แต่นั่นก็ยังดีไม่พอสำหรับคนอื่นๆ อยากให้คนที่วิจารณ์การทำงานของเธอ หรือออกความเห็นเกี่ยวกับอาชีพของเธอ การเป็นนักแสดงไม่ใช่เรื่องง่ายอย่างที่หลายคนคิด ระบุข้อความว่า...</p>
      <p>"ทุกคนมีสิทธิ์ออกความคิด แต่การที่มาอยู่ตรงนี้ สิ่งที่ทำอยู่ทุกวันนี้ถึงในสายตาคนมันอาจจะดูง่าย เพราะมันคือสิ่งที่พลอยถนัดอยู่แล้ว สิ่งที่พลอยทำ มันไม่เคยง่ายสำหรับเราเลย เราทำได้ และทำได้ดี แค่นี้ยังดีไม่พอเหรอเนี่ย ทำดีก็ไม่ชมกัน น้อยใจ"</p>
      <p>คุณไม่ใช่นักแสดง เป็นแค่คนที่เก่งออกความคิดเห็น เก่งทางด้านวิจารณ์ อยากจะให้ลองคิดในมุมกลับ ให้คุณคนวิจารณ์ มาเป็นนักแสดง พลอยเชื่อว่าคุณก็ทำไม่ได้อย่างพลอย งานของพลอยไม่เคยสบายนะจ๊ะ เป็นนักแสดงมา 25 ปี การรักษามาตรฐานของความสามารถของตนเอง มันไม่ง่ายอย่างที่ทุกคนคิดกัน</p>
      <p>เราเป็นคนถูกเลือก เราจะทำหน้าที่ของเราให้ออกมาสมบูรณ์ที่สุด ถึงบทที่เราได้ถูกรับเลือก คนบางคนคิดได้แค่ว่า มันไม่แปลกใหม่รับแต่บทเดิมๆ ลองคิดใหม่นะ ว่าทำไมบทประพันธ์ช่องถึงเลือกขึ้นมาทำ ว่าทำไม่ช่องและผู้จัดไม่เลือกนักแสดงท่านอื่น? ว่าทำไมเขาถึงเลือก เฌอมาลย์</p>
      <p>เอาจริงๆ เราก็อยากรับบทคอมเมดี้บ้าง แต่งานที่เข้ามา 99 เปอร์เซ็ น ก็มีแต่บทดราม่า นี่บับพลอยปฏิเสธ ไปเยอะแล้วนะ 'เพลิงนาง' และ 'เรยา' จะเป็นสองเรื่องสุดท้ายที่จะทิ้งท้าย ดราม่าหนักๆ พูดตรงๆ กลัวเส้นเเลือดในสมองแตกตายสักวัน รักนะ จุ๊บเเจง #แค่อยากพูดบ้าง #เสียงอ่อน #เล่นตลกก็ได้นะรู้ยัง"</p>
      <p>งานนี้เพื่้อนพี่น้องดาราในวงการรวมถึงแฟนคลับเข้าไปคอมเมนต์ให้กำลังใจกันเพียบ คุณมัมเก่งอยู่แล้ว</p>
      <figure>
        <img src="https://www.posttoday.com/media/content/2019/11/29/6FD8A99CE46940ED9EFB172CC8E92BD7.jpg"/>
      </figure>
      <figure>
        <img src="https://www.posttoday.com/media/content/2019/11/29/C76C9C68CB0A414DAA294C40F5C0CC55.jpg"/>
      </figure>
      <figure>
        <img src="https://www.posttoday.com/media/content/2019/11/29/60C360665EFC4641BFE508A6BB3FC4B9.jpg"/>
      </figure>
    </article>
  </body>
</html>