<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/29/incontro-merkel-trump-a-margine-nato_81305ad3-7549-4701-80ce-2e08a66eb877.html"/>
    <meta property="og:site_name" content="ANSA.it"/>
    <meta property="article:published_time" content="2019-11-29T13:29:58+00:00"/>
    <meta property="og:title" content="Incontro Merkel-Trump a margine summit"/>
    <meta property="og:description" content="Angela Merkel avrà un incontro bilaterale con il presidente Usa Donald Trump la prossima settimana, a margine del summit Nato di Londra. Lo ha comunicato la portavoce della cancelliera Ulrike Demmer. (ANSA)"/>
  </head>
  <body>
    <article>
      <h1>Incontro Merkel-Trump a margine summit</h1>
      <h2>Durante il vertice previsto a Londra la prossima settimana</h2>
      <address><time datetime="2019-11-29T13:29:58+00:00">29 Nov 2019, 13:29</time> by <a rel="author">Redazione ANSA</a></address>
      <p> Angela Merkel avrà un incontro bilaterale con il presidente Usa Donald Trump la prossima settimana, a margine del summit Nato di Londra. Lo ha comunicato la portavoce della cancelliera Ulrike Demmer. L'incontro arriva dopo il diverbio (trapelato dal NYT) fra la cancelliera e Emmanuel Macron, sulle asserzioni del presidente francese sull'Alleanza, ritenuta "in morte cerebrale". La Germania ritiene la Nato indispensabile: l'Europa non può difendersi da sola al momento, ha affermato Merkel parlando al Bundestag due giorni fa, e la Germania deve assumersi più responsabilità. A Trump, che ha aspramente attaccato Berlino in passato accusando i tedeschi di non investire abbastanza in Difesa, Merkel risponderà di aver aumentato gli investimenti per il 2020 e di voler raggiungere il 2% del Pil nei primi anni '30.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>