<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/chorna-pyatnicya-u-stolici-posered-robochogo-dnya-lyudi-stoyat-u-chergah-643365.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T13:10:28+00:00"/>
    <meta property="og:title" content="Чорна п'ятниця у столиці: посеред робочого дня люди стоять у чергах"/>
    <meta property="og:description" content="Незважаючи на наліпки на вітринах магазинів, які обіцяють -50%, фактично таких дисконтів майже немає"/>
  </head>
  <body>
    <article>
      <h1>Чорна п'ятниця у столиці: посеред робочого дня люди стоять у чергах</h1>
      <address>
        <time datetime="2019-11-29T13:10:28+00:00">29 Nov 2019, 13:10</time>
      </address>
      <h4>Незважаючи на наліпки на вітринах магазинів, які обіцяють -50%, фактично таких дисконтів майже немає</h4>
      <p>В столиці в торговельних центрах в чергах за знижками стоять сотні людей. Переважно прагнуть купити одяг, електроніку та побутову техніку, інформує <a href="https://tsn.ua/video/video-novini/u-stolici-v-torgovih-centrah-v-chergah-za-znizhkami-stoyat-sotni-lyudey.html">ТСН</a>.</p>
      <p>За словами експертів, Чорна п'ятниця – це своєрідний старт сезону передноворічних розпродажів. Незважаючи на наліпки на вітринах магазинів, які обіцяють -50%, фактично таких дисконтів майже немає. На електроніку знижки складають 15%, на одяг – 25-30%, на спортивний одяг – до 40%. Казкові 50% стоять на цінниках товарів недорогих та таких, що не користуються попитом.</p>
      <p>Як відомо, остання п'ятниця листопада в усьому світі - день неймовірних акцій та знижок на всі товари. Розпродаж зазвичай триває 24 години. Сама ідея зародилася в США. В американському бухобліку прибуток позначають чорним кольором, а збиток - червоним. Чорна п'ятниця – «прибуткова п'ятниця», тому й отримала таку назву. Адже лише в дні розпродажу магазини заробляють більше грошей, ніж їм доводиться витрачати.</p>
      <p>Раніше більш ніж 300 брендів одягу виступили з ініціативою <a href="https://glavcom.ua/news/virobniki-odyagu-hochut-skasuvati-chornu-pyatnicyu-643359.html">відмовитись від масового шопінгу</a> у Чорну п'ятницю.</p>
      <related>
        <a href="https://glavcom.ua/news/virobniki-odyagu-hochut-skasuvati-chornu-pyatnicyu-643359.html"/>
      </related>
    </article>
  </body>
</html>