<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/il-black-friday-della-juve-gli-sconti-sul-mercato-tra-entrate-e--46282"/>
    <meta property="og:site_name" content="il BiancoNero"/>
    <meta property="article:published_time" content="2019-11-29T13:30:00+00:00"/>
    <meta property="og:title" content="Il Black Friday della Juve: gli sconti sul mercato tra entrate e uscite GALLERY"/>
    <meta property="og:description" content="Tutti pazzi per il Back Friday. E' partita la caccia agli sconti: ventiquattr'ore di saldi su ogni cosa. Sì, anche nel calcio. Occasioni da non perdere e sfruttare al volo. Come quella per"/>
  </head>
  <body>
    <article>
      <h1>Il Black Friday della Juve: gli sconti sul mercato tra entrate e uscite GALLERY</h1>
      <address><time datetime="2019-11-29T13:30:00+00:00">29 Nov 2019, 13:30</time> by <a rel="author">Francesco Guerrieri</a></address>
      <p>Tutti pazzi per il Back Friday. E' partita la caccia agli sconti: ventiquattr'ore di saldi su ogni cosa. Sì, anche nel calcio. Occasioni da non perdere e sfruttare al volo. Come quella per <b>Tahith Chong</b>, l'esterno olandese del Manchester United che la Juventus può prendere a parametro zero. I bianconeri lavorano per un'operazione alla Pogba, il classe '99 è in scadenza di contratto e non è convinto di rimanere a Manchester. Un altro giocatore che potrebbe arrivare a un prezzo scontato è <b>Alessandro Florenzi</b>. I bianconeri sono alla ricerca di un terzino per gennaio e tra il giocatore e la Roma si è quasi arrivati a un punto di rottura: i rapporti non sono buoni, per la prima volta Florenzi sta pensando veramente di lasciare i giallorossi. C'è la concorrenza di altri club italiani ma Paratici potrebbe provare a fare un tentativo. Non solo terzini, perché la Juve vuole approfittare del caos che c'è in casa Napoli e si sta interessando al brasiliano <b>Allan</b>, anche lui in rottura con il club e può andare via già a gennaio con uno sconto sul cartellino.</p>
      <p>Per la prossima stagione, si sta monitorando la situazione legata a <b>Federico Chiesa</b>: l'incontro tra il padre e la dirigenza della Fiorentina per il rinnovo ha cambiato poco e niente rispetto ai giorni precedenti, il giocatore vuole lasciare il club e si sente pronto per il grande salto. La Juve in estate aveva già trovato l'accordo col giocatore ma il presidente Commisso l'ha bloccato. Su Chiesa ci sono anche Inter e Bayern Monaco ma se l'attacca classe '97 dovesse impuntarsi con la società la Fiorentina rischia di venderlo a un prezzo più basso del suo valore. Il grande sogno della Juve è riportare a Torino <b>Paul Pogba</b>. Il francese a Manchester non sta bene, quest'anno sta giocando poco e vorrebbe cambiare aria. Nei mesi scorsi il suo agente Mino Raiola ha provato a sondare il terreno con i Red Devils per capire se c'è un'apertura, c'è la concorrenza del Real Madrid che però il centrocampista che voleva sembra averlo trovato in casa con Federico Valverde. Nell'estate 2016 lo United pagò Pogba più di 100 milioni ma il centrocampista non sta rendendo come ci si aspettava, per questo l'estate prossima potrebbe partire a una cifra inferiore.</p>
      <p><b>IN USCITA</b> - Tanti profili da valutare per Paratici, ma l'obiettivo numero uno per gennaio è quello di sfoltire la rosa. Il primo con la valigia già in mano è <b>Mario Mandzukic</b>, che andrà via sicuramente a prezzo di saldo ma cercando di non fare una minusvalenza. Dopo le recenti dichiarazioni anche <b>Emre Can </b>sembra a un passo dall'addio: il tedesco vuole giocare di più ma con Sarri non trova spazio. Arrivò dal Liverpool in teoria a parametro zero, ma in realtà il club h pagato 16 milioni di "oneri accessori" e sul bilancio pesa quasi 12 milioni di euro. In questa Juve sta giocando poco e niente, difficilmente la dirigenza potrà alzare più di tanto il prezzo del cartellino. Altre opportunità in casa Juve sono quelle di <b>Marko Pjaca</b> e <b>Mattia Perin</b>: due giocatori fuori dal progetto da recuperare sia fisicamente che psicologicamente. La Juve è disposta anche a darli in prestito secco per dargli la possibilità di rimettersi in vetrina e venderli definitivamente l'anno prossimo. Sconti e saldi di fine novembre, anche nel calcio c'è il Black Friday.</p>
      <p>
        <b>Sfoglia la gallery per vedere tutte le occasioni del mercato</b>
      </p>
      <figure>
        <img src="https://cdn.ilbianconero.com/images/2019-11/Chong.Manchester.United.2020.sorride.1400x840.jpg"/>
        <figcaption>Tahith Chong, centrocampista - Manchester United</figcaption>
      </figure>
      <figure>
        <img src="https://cdn.ilbianconero.com/images/2019-10/florenzi.roma.2019.20.seconda.maglia.1400x840.jpg"/>
        <figcaption>Alessandro Florenzi, difensore - Roma</figcaption>
      </figure>
      <figure>
        <img src="https://cdn.ilbianconero.com/images/2019-09/allan.napoli.2019.20.1400x840.jpg"/>
        <figcaption>Allan, centrocampista - Napoli</figcaption>
      </figure>
      <figure>
        <img src="https://cdn.ilbianconero.com/images/2019-10/chiesa.fiorentina.sbuffa.2020.1400x840.jpg"/>
        <figcaption>Federico Chiesa, attaccante - Fiorentina</figcaption>
      </figure>
      <figure>
        <img src="https://cdn.ilbianconero.com/images/2019-10/Pogba.Manchester.United.2020.forza.1400x840.jpg"/>
        <figcaption>Paul Pogba, centrocampista - Manchester United</figcaption>
      </figure>
      <figure>
        <img src="https://cdn.ilbianconero.com/images/2019-10/Mandzukic.Juventus.2019.20.1400x840.jpg"/>
        <figcaption>Mario Mandzukic, attaccante - Juventus</figcaption>
      </figure>
      <figure>
        <img src="https://cdn.ilbianconero.com/images/2019-05/Emre.Can.Juve.2019.pioggia.1400x840.jpg"/>
        <figcaption>Emre Can, centrocampista - Juventus</figcaption>
      </figure>
      <figure>
        <img src="https://cdn.ilbianconero.com/images/2017-08/Pjaca.Juve.Porto.201617.deluso.1400x840.jpg"/>
        <figcaption>Marko Pjaca, attaccante - Juventus</figcaption>
      </figure>
      <figure>
        <img src="https://cdn.ilbianconero.com/images/2019-03/Perin.Juve.2019.saluta.1400x840.jpg"/>
        <figcaption>Mattia Perin, portiere - Juventus</figcaption>
      </figure>
    </article>
  </body>
</html>