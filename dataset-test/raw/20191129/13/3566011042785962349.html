<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550884.html/%D8%A7%D9%81%D8%AA%D8%AA%D8%A7%D8%AD-6-%D8%AE%D8%A7%D9%86%D9%87-%D9%85%D8%AD%D8%B1%D9%88%D9%85-%D8%AF%D8%B1-%D8%A2%D9%85%D9%84-%D8%A8%D9%87-%D9%87%D9%85%D8%AA-%D8%A8%D8%B3%DB%8C%D8%AC-%D8%B3%D8%A7%D8%B2%D9%86%D8%AF%DA%AF%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T13:12:00+00:00"/>
    <meta property="og:title" content="افتتاح 6 خانه محروم در آمل به همت بسیج سازندگی"/>
    <meta property="og:description" content="مسئول بسیج سازندگی آمل گفت: از تعداد 32 خانه محروم که امسال معرفی شدند، 13خانه محروم افتتاح شدند، 6 واحد این هفته افتتاح شد و 13 واحد با پیشرفت فیزیکی متغییر به زودی افتتاح خواهند شد."/>
  </head>
  <body>
    <article>
      <h1>افتتاح 6 خانه محروم در آمل به همت بسیج سازندگی</h1>
      <h2>مسئول بسیج سازندگی آمل خبر داد؛</h2>
      <address>
        <time datetime="2019-11-29T13:12:00+00:00">29 Nov 2019, 13:12</time>
      </address>
      <p>مسئول بسیج سازندگی آمل گفت: از تعداد 32 خانه محروم که امسال معرفی شدند، 13خانه محروم افتتاح شدند، 6 واحد این هفته افتتاح شد و 13 واحد با پیشرفت فیزیکی متغییر به زودی افتتاح خواهند شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ احمد علی یگانه در گفت‌وگو با خبرنگار <a href="http://www.bloghnews.com/">بلاغ</a>، با اشاره به اهداف بسیج سازندگی گفت: یکی از اهداف بسیج محرومیت زدایی است که توانسته با ایجاد بسیج سازندگی و ساخت منازل برای افراد نیازمند و تلاش برای ارتقای اقتصاد مقاومتی به گام های بزرگی دست پیدا کند.<br/><br/>وی با بیان اینکه 6 واحد خانه محروم در هفته بسیج افتتاح شد، عنوان کرد: از میان 32 خانه محروم که در امسال معرفی شدند، 13خانه محروم افتتاح شدند، 6 واحد این هفته افتتاح شد و 13 واحد با پیشرفت فیزیکی متغییر به زودی افتتاح خواهند شد.<br/><br/>مسئول بسیج سازندگی آمل تصریح کرد:برای هر واحد 30 میلیون کمیته امداد امام خمینی(ره) پرداخت کرده است و مجمع خیرین بسیج سازندگی نیز در اتمام این پروژ ها مشارکت داشته اند و حتی در بازدید از منازل و روند ساخت و سازها حضور داشتند.<br/><br/>وی از افتتاح 2 گلزار شهدا گفت و افزود: 7 مقبره شهدا در منطقه لاریجان در امسال افتتاح شد که در این هفته 2 گلزار شهدا در روستای گجگرج کلا و کندواکتی با همکاری بنیاد شهید به اتمام رسیده است.<br/><br/>یگانه عملکرد اردوهایی جهادی را در همه عرصه ها خوب دانست و خاطرنشان کرد: 19 اردوی جهادی ثبت شده و فعال وجود دارد که در ساخت بسیاری از منازل همکاری می کنند و در کمک رسانی به مناطق سیل زده در آق قلا، سیمرغ نقش بسزایی داشته اند.<br/>وی ادامه داد: بسیج سازندگی520 میلیون تومان به مناطق سیل زده کمک رسانی کرد، که 160 میلیون وجه نقد بود.<br/><br/>مسئول بسیج سازندگی شهرستان آمل با بیان اینکه بسیج با هدف محرومیت زدایی فعالیت می کند یادآور شد: سعی می کنیم با ظرفیت های که در شهرستان بخصوص روستاها و مناطق محروم وجود دارد استفاده کنیم، افراد منطقه نیز با اردوهای جهادی در دادن اطلاعات و ساخت بنا همکاری کنند تا کارها سریع تر انجام شود.<br/><br/>وی به ساخت مسجد امت آباد  آمل اشاره کرد و گفت: در ساخت این مسجد همه افراد منطقه دخیل بودند و هیچ هزینه ای برای نیروی کار پرداخت نشد و این سرعت و زیبایی کار را دوچندان می کند.<br/><br/>انتهای پیام/<br/> </p>
    </article>
  </body>
</html>