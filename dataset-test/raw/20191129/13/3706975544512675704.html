<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zahranicne/1983601_gynekolog-mal-v-ordinacii-skytu-kameru-videa-sa-dostali-na-pornostranku"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-29T13:35:00+00:00"/>
    <meta property="og:title" content="Gynekológ mal v ordinácii skytú kameru. Videá sa dostali na pornostránku"/>
    <meta property="og:description" content="V prípade dokázania viny hrozí lekárovi 7-ročný trest vo väzení."/>
  </head>
  <body>
    <article>
      <h1>Gynekológ mal v ordinácii skytú kameru. Videá sa dostali na pornostránku</h1>
      <h2>V prípade dokázania viny hrozí lekárovi 7-ročný trest vo väzení.</h2>
      <address><time datetime="2019-11-29T13:35:00+00:00">29 Nov 2019, 13:35</time> by <a rel="author">ODESA/kc</a></address>
      <p>Polícia v ukrajinskej Odese rieši veľmi chúlostivý prípad. Na pornostránkach sa objavilo viacero videí z ordinácie prominentného gynekológa Vjačeslava Tripolka, ktorý pacientky nakrúcal na skrytú kameru. Celkovo malo ísť o desiatky žien.</p>
      <p>Jedna z nich sa na videu v intímnej situácii spoznala a obrátila sa na políciu. Keď polícia prehľadala ordináciu, kamera tam stále bola. Lekár však tvrdí, že o nej nevedel. Prišiel s vysvetlením, že ide o spiknutie jeho pracovných rivalov s cieľom poškodiť jeho dobré meno. Informoval o tom ukrajinský portál <a href="https://pushkinska.net/news/skandal-v-odesskom-onkodispansere-vrach-snimavshiyi-pacientov-na-skryituyu-kameru-arenduet-pomesshenie-uzhe-9-let">pushkinska.net</a>.</p>
      <p>Kamera sa tam podľa neho mohla dostať vlani v lete, keď mu v ordinácii technici inštalovali bezpečnostný systém. Tripolkovi v prípade dokázania viny hrozí 7-ročný trest vo väzení.</p>
      <p> </p>
      <figure>
        <iframe src="https://www.youtube.com/embed/NYykYYAwKRM" width="640" height="360" data-service="Youtube" scrolling="no"/>
      </figure>
    </article>
  </body>
</html>