<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191129-dialog-z-rosiyeyu-vazhlyvyj-dlya-nato-stoltenberg/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T13:54:51+00:00"/>
    <meta property="og:title" content="Діалог з Росією важливий для НАТО – Столтенберг"/>
    <meta property="og:description" content="Країни НАТО прагнуть кращих відносин з РФ та готові до діалогу."/>
  </head>
  <body>
    <article>
      <h1>Діалог з Росією важливий для НАТО – Столтенберг</h1>
      <address>
        <time datetime="2019-11-29T13:54:51+00:00">29 Nov 2019, 13:54</time>
      </address>
      <p>Країни НАТО прагнуть кращих відносин з РФ та готові до діалогу.</p>
      <p>Генеральний секретар НАТО Єнс Столтенберг заявив про важливість діалогу з Росією.</p>
      <p>Він зазначив, що в НАТО узгодили політику стосовно РФ, яка ґрунтується на двоєдиному підході. Так, у 2016 році у Варшаві країни НАТО дійшли згоди, що варто працювати над забезпеченням стримування й оборони, але водночас брати участь у політичному діалозі з Росією.</p>
      <blockquote>– Ми прагнемо кращих відносин з Росією, але навіть без покращених ми повинні говорити з РФ – наголосив Столтенберг.</blockquote>
      <p>Він додав, що спостерігається більше воєнної присутності Росії і проводиться більше воєнних навчань, які призводять до високої напруженості.</p>
      <p>
        <b>Читайте: </b>
        <a href="https://fakty.com.ua/ua/ukraine/20191031-nato-na-vashomu-botsi-klyuchovi-tezy-vystupu-stoltenberga-v-radi/">НАТО на вашому боці – ключові тези виступу Столтенберга в Раді</a>
      </p>
      <p>За його словами, діалог з РФ потрібен, аби були прозорість і передбачуваність для уникнення інцидентів і нещасних випадків, які можуть створювати дійсно небезпечні ситуації.</p>
      <p>Раніше Факти ICTV писали, що адміністрація президента США Дональда Трампа збирається в 2020 році <a href="https://fakty.com.ua/ua/svit/20191128-u-2020-rotsi-ssha-skorotyt-vydatky-na-nato-aby-finansovo-dopomogty-ukrayini/">скоротити фінансування НАТО</a>, а всі зекономлені кошти направити в Україну, аби надати фінансову підтримку.</p>
    </article>
  </body>
</html>