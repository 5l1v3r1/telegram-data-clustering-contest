<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2588151/nevdovzi-cerez-ternopil-kursuvatimut-dodatkovi-poizdi"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-29T13:15:00+00:00"/>
    <meta property="og:title" content="Невдовзі через Тернопіль курсуватимуть додаткові поїзди"/>
    <meta property="og:description" content="У святкові дні низці поїздів подовжено маршрут"/>
  </head>
  <body>
    <article>
      <h1>Невдовзі через Тернопіль курсуватимуть додаткові поїзди</h1>
      <address><time datetime="2019-11-29T13:15:00+00:00">29 Nov 2019, 13:15</time> by <a rel="author">Антоніна Албул</a></address>
      <p>
        <i>В Україні до новорічних та різдвяних свят Укрзалізниця планує призначити 35 додаткових поїздів далекого сполучення. Частина з них курсуватиме  через Тернопіль.</i>
      </p>
      <p>Укрзалізниця призначила сім додаткових поїздів та подовжила маршрут п’ятьом поїздам, щоб розширити географію залізничних перевезень. </p>
      <p>Зокрема, поїзд № 181/182 “Київ — Львів” вирушатиме зі Львова 21, 22, 25, 26 грудня о 12:18 та прибуватиме до Києва о 00:02. Зворотно з Києва відправлення о 00:55 22, 23, 26, 27 грудня, прибуття до Львова о 10:36.</p>
      <p>Поїзд № 168 “Львів — Одеса” курсуватиме 22, 27, 30 грудня та 2 січня. Відправлення зі Львова о 09:40 та прибуття до Одеси о 20:23. Відправлення з Одеси о 10:18 та прибуття до Львова о 21:05.</p>
      <p>Поїзд № 202/201 “Львів — Ужгород” призначений на 29 грудня та 1 січня, відправлення зі Львова о 06:43 та прибуття до Ужгорода о 12:10. Відправлення з Ужгорода о 14:05 та прибуття до Львова о 19:55.</p>
      <p>Крім того, у святкові дні низці поїздів подовжено маршрут.</p>
      <p>Маршрут поїзда № 179/192 “Дніпро — Київ” подовжено до Львова. Він курсуватиме щоденно з 25 грудня по 4 січня. Відправлення з Дніпра о 22:39 та прибуття до Львова о 16:25. У зворотному напрямку поїзд вирушатиме о 23:19 та прибуватиме о 17:17.</p>
      <p>Маршрут поїзда № 180/291 “Львів — Київ” подовжено до Дніпра. Поїзд курсуватиме щоденно з 26 грудня по 4 січня. Відправлення зі Львова о 11:50, прибуття до Дніпра о 06:40. Зворотно з Дніпра відправлення о 13:07 та прибуття до Львова о 06:00.</p>
    </article>
  </body>
</html>