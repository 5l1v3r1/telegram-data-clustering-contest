<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/tehnologii/avtomobili/po-1150-octavia-dnevno-ot-zavoda-v-chehiia-6102711"/>
    <meta property="og:site_name" content="Vesti"/>
    <meta property="article:published_time" content="2019-11-29T13:40:00+00:00"/>
    <meta property="og:title" content="По 1150 Octavia дневно от завода в Чехия"/>
    <meta property="og:description" content="Skoda стартира производството на Octavia, като първоначалният приоритет е поставен върху комбито."/>
  </head>
  <body>
    <article>
      <h1>По 1150 Octavia дневно от завода в Чехия</h1>
      <h2>Skoda стартира производството на Octavia, като първоначалният приоритет е поставен върху комбито.</h2>
      <address><time datetime="2019-11-29T13:40:00+00:00">29 Nov 2019, 13:40</time> by <a rel="author">Пламен Георгиев</a></address>
      <p>На 11 ноември станахме свидетели на световната премиера на новата Skoda Octavia, състояла се през 700 гости в Националната галерия в Прага. Днес, продължавайки успеха на предшествениците си, донесли общо над 6,5 млн. продажби (в това число влизат всички модели от 1959 г. до днес), стартира производството на новия модел. В завода в Млада Болеслав ще се правят по 1150 коли дневно.</p>
      <p>Тъй като е по-популярна от лифтбека, като същевременно е най-продаваното комби в Европа, в началото ще се даде приоритет на версията Combi, а няколко седмици по-късно ще стартира и производството на стандартната версия.</p>
      <figure>
        <img src="https://m4.netinfo.bg/media/images/40998/40998356/655-402-skoda-octavia.jpg"/>
        <figcaption>
          <cite>Източник: Skoda</cite>
        </figcaption>
      </figure>
      <p>Заводът в Млада Болеслав е мястото, където стартира производството на първото поколение на модерната Octavia през 1996 г. Моделът се прави в няколко завода по света, включително в Китай, Русия, Алжир, Казахстан и Индия. От появата на модела (преди точно 60 години) до момента са произведени над 6,5 млн. бройки, като ежегодно тази цифра нараства с около 400 000.</p>
      <p>
        <a href="https://www.vesti.bg/tehnologii/avtomobili/novata-octavia-vliza-v-luksozniia-segment-6102013">Новата Skoda Octavia може да се конкурира с луксозните марки</a>
      </p>
      <p>Догодина моделното семейство ще бъде допълнено със спортната версия RS и високопроходимата Scout. За пръв път в историята си Octavia ще се предлага и като плъг-ин хибрид.</p>
      <p>Очаквано дължината (+19 мм) и широчината (+15 мм) са нараснали (при идентично междуосие от 2866 мм), с което се е отворило допълнително място в зоната на краката (+78 мм) за пътниците на втория ред седалки. Багажникът е увеличен с 10 л до 600 л, а при комбито е с 30 л по-голям (640 л).</p>
      <figure>
        <img src="https://m.netinfo.bg/media/images/40998/40998354/655-402-skoda-octavia.jpg"/>
        <figcaption>
          <cite>Източник: Skoda</cite>
        </figcaption>
      </figure>
      <p>Истинската революция се открива в интериора, където стъпката напред е огромна. Подобреният виртуален кокпит идва с 10,25-инчов дисплей и четири различни изгледа. Octavia е първият модел на марката с Head-up дисплей и тризонов климатроник. Дебют в модела правят и девет нови системи за подпомагане на водача. Последното поколение инфоразвлекателна система дебютира с 10-инчов дисплей. Материалите са много приятни на пипане, а вътрешните дръжки на вратите, продължаващи в метални лайстни по дължината на вратата, са произведение на изкуството.</p>
      <p>
        <b>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</b>
      </p>
      <p>
        <b>За още любопитно съдържание последвайте страницата ни в <u><a href="https://www.instagram.com/vesti.bg_/">Instagram</a></u>.</b>
      </p>
      <p>
        <a href="https://www.vesti.bg/tehnologii/avtomobili/pod-pricel-sa-plyg-in-hibridite-6102688">ЕК вдига мерника на плъг-ин хибридите</a>
      </p>
      <p>
        <a href="https://www.vesti.bg/tehnologii/avtomobili/dzheza-greta-tunberg-e-idiot-6102668">Джеза: Грета Тунберг е идиот</a>
      </p>
      <p>
        <a href="https://www.vesti.bg/tehnologii/avtomobili/vw-reshi-kyde-da-investira-miliardite-si-6102643">Volkswagen ще инвестира над 4 млрд. евро в Китай пред 2020 г.</a>
      </p>
    </article>
  </body>
</html>