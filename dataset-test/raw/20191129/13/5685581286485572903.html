<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/trans-manyetik-stimulasyon-tms-tedavisi-nedir-hafiza-sildirmek-1287787-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T13:58:00+00:00"/>
    <meta property="og:title" content="Trans Manyetik Stimülasyon (TMS) tedavisi nedir? Hafıza sildirmek mümkün mü?"/>
    <meta property="og:description" content="Hafıza Sildirme İşlemi olarak bilinen Trans Manyetik Stimülasyonu (TMS), Yağmur Tanrısevsin’in sevgilisi Oğuzhan Koç’u unutmak için TMS’ye başvurmaya karar verdiği iddialarından sonra yeniden gündeme geldi. 1903 yılından beri psikiyatri alanında kullanılan Trans Manyetik Stimülasyonu işlemi hayatımıza ‘’Sil Baştan’’ filmiyle girmişti, daha sonra Merve Boluğur ve Ebru Polat’ın bu yöntemle hafızasını sildirdiği konuşulmuştu. TMS şimdi de Yağmur Tanrısevsin ile gündem oldu. Peki, Trans Manyetik Stimülasyon (TMS) tedavisi nedir? TMS ile hafıza sildirmek mümkün mü? İşte TMS hakkında merak edilenler…"/>
  </head>
  <body>
    <article>
      <h1>Trans Manyetik Stimülasyon (TMS) tedavisi nedir? Hafıza sildirmek mümkün mü?</h1>
      <h2>Hafıza Sildirme İşlemi olarak bilinen Trans Manyetik Stimülasyonu (TMS), Yağmur Tanrısevsin’in sevgilisi Oğuzhan Koç’u unutmak için TMS’ye başvurmaya karar verdiği iddialarından sonra yeniden gündeme geldi. 1903 yılından beri psikiyatri alanında kullanılan Trans Manyetik Stimülasyonu işlemi hayatımıza ‘’Sil Baştan’’ filmiyle girmişti, daha sonra Merve Boluğur ve Ebru Polat’ın bu yöntemle hafızasını sildirdiği konuşulmuştu. TMS şimdi de Yağmur Tanrısevsin ile gündem oldu. Peki, Trans Manyetik Stimülasyon (TMS) tedavisi nedir? TMS ile hafıza sildirmek mümkün mü? İşte TMS hakkında merak edilenler…</h2>
      <address>
        <time datetime="2019-11-29T13:58:00+00:00">29 Nov 2019, 13:58</time>
      </address>
      <p>1903 yılından beri psikiyatri alanında kullanılan Trans Manyetik Stimülasyonu işlemi, başta depresyon olmak üzere çeşitli psikiyatri problemlerine karşı, kullanılmaktadır.  Yağmur Tanrısevsin’den sonra Trans Manyetik Stimülasyon nedir? TMS tedavisi nasıl uygulanır? Sorularında artış olunca, TMS hakkında merak edilenleri haberimizde derledik.</p>
      <p>
        <b>TMS TEDAVİSİ NEDİR?</b>
      </p>
      <p>Trans Manyetik Stimülasyon olarak adlandırılan tedavi, 1903 yılından beri tıbbi olarak kullanılan bir yöntemdir.</p>
      <p>Depresyon gibi, psikolojik temelli hastalıkların tedavisinde kullanılan TMS, uyarıcı bir bobin aracılığıyla, küçük ve geçici elektrik akımlarının vücuda verilmesidir.</p>
      <p>
        <b>TMS TEDAVİSİ NASIL UYGULANIR?</b>
      </p>
      <p>TMS yaptıracak hasta bir sandalyeye oturtulur ve elektromıknatıslar 1,5 cm2’lik bir bölgeye yaklaşık 5 cm yakınlıkta konumlandırılır. Bobin saçlı deriye yakın bir şekilde belli bir alana odaklandıktan sonra, dokuya bölgesel elektrik akımları verilir. Bobin sürekli manyetik dalgalar yaydığından, beyinin frontal bölgesindeki nöronları uyarır. Bu bölgedeki hücreler, kişiliği ve ruh haline kontrol eden hücrelerdir.  Böylece Serebral kortekste yüksek fokal depolarizasyon meydana gelir.  </p>
      <p>Uygulama esnasında kişinin bilinci açıktır. Sadece işlem gerçekleşirken bir ürperti oluşur. Ayrıca işlem sırasında, 100 desibellik bir ses çıktığından kulaklar korunur.Beyin ve davranış arasındaki bağlantıya inanmalarına rağmen, yöntemin davranışları nasıl etkilediği konusunda tam bir fikir edinememiştir.</p>
      <p>Depresyonun, hücre zarlarındaki elektriksel dengesizlikten kaynaklandığı düşünüldüğünden TMS müdahalesiyle bu nöronların elektriksel faaliyeti düzenlediği düşünülür.</p>
      <p>
        <b>TMS’NIN YAN ETKİLERİ NELERDİR?</b>
      </p>
      <p>Kalıcı bir yan etkisi olmayan TMS sonrası bazı etkiler görülebilir.</p>
      <p>Baş ağrısı</p>
      <p>Uyarım yapılan alın bölgesinde rahatsız/huzursuz hissetme</p>
      <p>Yüzde karıncalanma veya spazm</p>
      <p>Denge kaybı, bayılma hissi</p>
      <p>Nadir görülen yan etkiler</p>
      <p>Nöbetler</p>
      <p>Mani, özellikle bipolar bozukluk hastalarında, uyarım esnasında kulak koruyucusu yoksa duyma kaybı oluşabilir.</p>
    </article>
  </body>
</html>