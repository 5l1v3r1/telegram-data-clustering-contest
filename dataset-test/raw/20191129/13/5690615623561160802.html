<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838550-bilshist-ukrayinskikh-filmiv-znimayutsya-na-privatnikh-kinostudiyakh-a-ne-derzhavnikh-borodyanskiy"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T13:17:00+00:00"/>
    <meta property="og:title" content="Більшість українських фільмів знімаються на приватних кіностудіях, а не державних - Бородянський"/>
    <meta property="og:description" content="КИЇВ. 29 листопада. УНН. Українське кіно в 90% випадках було зняте на приватних кіностудіях, а не державних. Про це під час презентації результатів аналізу …"/>
  </head>
  <body>
    <article>
      <h1>Більшість українських фільмів знімаються на приватних кіностудіях, а не державних - Бородянський</h1>
      <address><time datetime="2019-11-29T13:17:00+00:00">29 Nov 2019, 13:17</time> by <a rel="author">Дар'я Панченко</a></address>
      <p><b>КИЇВ. 29 листопада. УНН.</b> Українське кіно в 90% випадках було зняте на приватних кіностудіях, а не державних. Про це під час презентації результатів аналізу ефективності державної підтримки кінематографії сказав міністр культури, молоді та спорту Володимир Бородянський, передає кореспондент <b>УНН</b>.</p>
      <p>"Наявність чи відсутність кіностудій державних за останні п’ять років ніяк не вплинули на розвиток українського кіно. Все що тут знімалося – 90%, напевно, було знято на приватних кіностудіях", - сказав Володимир Бородянський.</p>
      <p>Також він додав, що зараз в Міністерстві працюють над концепцією для розвитку кіностудії Довженка. Її обговорять і буде оголошено конкурс.</p>
      <p>Перший заступник міністра культури, молоді та спорту Анатолій Максимчук також зазначив, що студія не підлягає приватизації і мова йде про створення приватного державного партнерства, коли буде залучений стратегічний інвестор, який здійснить реновацію студії.</p>
      <p>"Держава в цьому бізнесі не повинна бути гравцем на ринку кіностудій. Вона повинна бути регулятором і створювати умови, які дозволяють українським продюсерам створювати кінокартини, серіали і також бути протекціоністом їх в прокаті", - зазначив Володимир Бородянський.</p>
      <p>Нагадаємо, за п’ять років українські фільми повернули <a href="https://www.unn.com.ua/uk/news/1838521-v-minkulti-rozpovili-skilki-za-pyat-rokiv-zarobili-na-ukrayinskomu-kino">до бюджету 33 млн грн.</a></p>
    </article>
  </body>
</html>