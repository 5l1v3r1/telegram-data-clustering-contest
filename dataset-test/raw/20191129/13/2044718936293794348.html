<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/29/f1-a-ferrari-nema-marad-vettel-leclerc-ugyben/"/>
    <meta property="og:site_name" content="Vezess"/>
    <meta property="article:published_time" content="2019-11-29T13:32:51+00:00"/>
    <meta property="og:title" content="F1: A Ferrari néma marad Vettel-Leclerc ügyben"/>
    <meta property="og:description" content="Mattia Binotto csapatfőnök világossá tette, hogy a Ferrari semmit nem oszt meg a nyilvánossággal arról, hogyan kezelte házon belül Sebastian Vettel és Charles Leclerc brazíliai ütközését."/>
  </head>
  <body>
    <article>
      <h1>F1: A Ferrari néma marad Vettel-Leclerc ügyben</h1>
      <address><time datetime="2019-11-29T13:32:51+00:00">29 Nov 2019, 13:32</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Mattia Binotto csapatfőnök világossá tette, hogy a Ferrari semmit nem oszt meg a nyilvánossággal arról, hogyan kezelte házon belül Sebastian Vettel és Charles Leclerc brazíliai ütközését.</b>
      </p>
      <p>Vettel és Leclerc az előző, Brazil Nagydíj utolsó köreiben ért össze, de Mattia Binotto csapatfőnököt még az Abu-dzabi Nagydíj pénteki sajtónapján is erről az incidensről faggatták.</p>
      <p>Leclerc csütörtökön úgy fogalmazott Vettel távollétében, hogy <a href="https://www.vezess.hu/forma-1/2019/11/28/leclerc-vettel-es-en-is-hibaztunk-braziliaban/">mindketten hibásak voltak.</a> A monacói szerint házon belül mindent sikerült tisztázni, továbbra is versenyezhetnek majd egymással – kicsit kevesebb agresszióval és egymásnak több helyet hagyva.</p>
      <p>Binotto egyik versenyzőjére sem volt hajlandó mutogatni. “Itt nincsenek válaszok. Ez olyan téma, amiről házon belül beszélünk” – mondta Binotto, érzékeltetve az újságírókkal, hogy tovább kellene lépniük.</p>
      <p>“Mindketten nagyon jó versenyzők, és pontosan tudják, mit kell tenniük. Ami történt, szerencsétlen volt.”</p>
      <p>“Hibásabb-e valamelyik versenyző, mint a másik? Szerintem ez nem fontos. Most lehetett volna Seb, legközelebb meg talán Charles lesz az.”</p>
      <p>“Két versenyzőről van szó, akik harcolnak, és követhetnek el hibákat. A fontos az, hogy ne ismétlődjön meg újra.”</p>
      <p>“Nincs már miről beszélni. Amiről a gyárban beszéltünk, köztünk marad, és örömmel magamban is tartom.”</p>
      <p>Binotto utalt arra, hogy a két versenyzőnek még mindig megvan a “saját verziója” a történtekről. “Ami történt, az ártott a csapatnak, ebben nincs közöttünk vita. Azt a legfontosabb tisztáznunk, hogy mi váltotta ki.”</p>
      <p>“Ez az egyetlen módja, hogy ilyen többet ne forduljon elő újra, és pontosan ez az, amiről beszélgettünk.”</p>
      <footer>Forrás: Motorsport.com</footer>
    </article>
  </body>
</html>