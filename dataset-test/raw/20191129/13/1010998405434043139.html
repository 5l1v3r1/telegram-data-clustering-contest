<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/novijat-papamobil-e-dachija-dastar-snimki.html"/>
    <meta property="og:site_name" content="bTV Новините"/>
    <meta property="article:published_time" content="2019-11-29T13:12:00+00:00"/>
    <meta property="og:title" content="Новият папамобил е… „Дачия Дъстър” (СНИМКИ)"/>
    <meta property="og:description" content="Светият отец получи специално модифицирана версия на достъпния модел на румънците"/>
  </head>
  <body>
    <article>
      <h1>Новият папамобил е… „Дачия Дъстър” (СНИМКИ)</h1>
      <h2>Светият отец получи специално модифицирана версия на достъпния модел на румънците</h2>
      <address><time datetime="2019-11-29T13:12:00+00:00">29 Nov 2019, 13:12</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Изненадваща нова придобивка получи автопаркът на папа Франциск. Известният с критичното си отношение към лукса Свети отец вече ще се придвижва с „Дачия Дъстър”.</p>
      <p>Достъпният високопроходим модел на румънския производител е дарение от италианското представителство на компанията майка – „Рено”.</p>
      <p>Дъстърът е специално модифициран от румънски инженери за нуждите на Франциск. Подобно на останалите папамобили, върху покрива е поставена защитена с (вероятно бронирано) стъкло конструкция, на която да стои Светият отец. Докато си почива, той ще е на специално направена седалка в купето.</p>
      <p>За по-лесно качване и слизане, джипът е с 30 см по-нисък. Конструкцията също е усилена, като няма официална информация дали става дума и за поставяне на броня.</p>
      <figure>
        <img src="https://img.bg.sof.cmestatic.com/media/images/640x/Nov2019/2112035502.jpg"/>
        <figcaption>Снимка: Renault Italia</figcaption>
      </figure>
      <p>След ръкополагането си Франциск се отказа от използвания до момента поръчков борниран „Мерцедес”, като на много места по света, включително у нас, се придвижваше със скромен на вид „Киа Соул”. Желаещи да возят папата не липсват, като той получи и подарък от „Ламборджини”. Супер возилото "Хуракан" беше продадено на търг, а средствата от продажбата отидоха за благотворителност.</p>
    </article>
  </body>
</html>