<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191129-az-56-eves-ferfi-megfojtotta-majd-elasta-elettarsat-augusztusban.html"/>
    <meta property="og:site_name" content="Origo"/>
    <meta property="article:published_time" content="2019-11-29T13:49:00+00:00"/>
    <meta property="og:title" content="Letartóztatták az albertirsai gyilkost"/>
    <meta property="og:description" content="Az 56 éves férfi megfojtotta, majd elásta élettársát augusztusban a gyanú szerint."/>
  </head>
  <body>
    <article>
      <h1>Letartóztatták az albertirsai gyilkost</h1>
      <address><time datetime="2019-11-29T13:49:00+00:00">29 Nov 2019, 13:49</time> by <a rel="author">Origo</a></address>
      <p>
        <b>A bíróság elrendelte a letartóztatását annak az 56 éves férfinak, aki a gyanú szerint megölte, majd elásta élettársát Albertirsán - olvasható a <a href="http://www.police.hu/hu/hirek-es-informaciok/legfrissebb-hireink/bunugyek/letartoztattak-19">rendőrség oldalán</a>.</b>
      </p>
      <p>Az 56 éves férfi egy augusztusi reggelen összeveszett az élettársával albertirsai házukban. A nő közölte párjával, hogy el akarja hagyni, amire, a gyanú szerint,</p>
      <p>
        <mark>a férfi egy zsineggel megfojtotta a nőt.</mark>
      </p>
      <aside>Ezután a holttestet a szomszédos, üresen álló ház alagsorában elásta. Ezután a gyilkos azt a látszatot keltette, mintha élettársa elköltözött volna tőle.</aside>
      <p>A nyomozók a férfit emberölés gyanúja miatt hallgatták ki és őriztbe is vették.</p>
      <figure>
        <img src="https://cdn.nwmgroups.hu/s/img/i/1911/20191128albertirsa-gyilkossag-pinceben-elasott-no.jpg?w=644&amp;h=429"/>
        <figcaption>
          <cite>Forrás: Police.hu</cite>
        </figcaption>
      </figure>
      <p>"Ennek a bűncselekménynek a tárgyi súlya kimagasló, a gyanúsított terhére rótt cselekmény büntetési tétele tizenöt évig tartó szabadságvesztés" - olvasható az ügyészi közleményben.</p>
      <blockquote>A nyomozás jelenlegi szakaszában a férfi hatóságok előtti megjelenése csak kényszerintézkedéssel biztosítható, mert a bűncselekmény súlyára, valamint arra figyelemmel, hogy a gyanúsított a bűncselekmény nyomainak eltüntetésére törekedett, tartani lehet attól, hogy szabadon hagyása esetén megszökne"</blockquote>
      <p>- tették hozzá.</p>
      <p>Emiatt a Pest Megyei Főügyészség <a href="https://www.origo.hu/itthon/20191129-hamarosan-dont-a-birosag-arrol-letartoztatjake.html">indítványozta</a> a férfi letartóztatását a bíróságnál, amit pénteken elrendeltek. </p>
    </article>
  </body>
</html>