<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-rajat-sharma-resigns-as-ddca-president-again-this-time-lokpal-approved-2874436.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-29T13:38:47+00:00"/>
    <meta property="og:title" content="रजत शर्मा ने दिया दोबारा इस्तीफा, इस बार लोकपाल ने किया मंजूर"/>
    <meta property="og:description" content="दिल्ली एवं जिला क्रिकेट संघ (डीडीसीए) अध्यक्ष रजत शर्मा ने एक बार फिर अपने पद से इस्तीफा दिया और इस बार लोकपाल न्यायाधीश (सेवानिवृत) बदर दुरेज अहमद ने उनका इस्तीफा मंजूर कर लिया। साथ ही मुख्य..."/>
  </head>
  <body>
    <article>
      <h1>रजत शर्मा ने दिया दोबारा इस्तीफा, इस बार लोकपाल ने किया मंजूर</h1>
      <address><time datetime="2019-11-29T13:38:47+00:00">29 Nov 2019, 13:38</time> by <a rel="author">एजेंसी,नई दिल्ली</a></address>
      <p>दिल्ली एवं जिला क्रिकेट संघ (डीडीसीए) अध्यक्ष रजत शर्मा ने एक बार फिर अपने पद से इस्तीफा दिया और इस बार लोकपाल न्यायाधीश (सेवानिवृत) बदर दुरेज अहमद ने उनका इस्तीफा मंजूर कर लिया। साथ ही मुख्य कार्यकारी अधिकारी (सीईओ) रवि चोपड़ा का इस्तीफा भी मंजूर कर लिया गया है। उपाध्यक्ष राकेश कुमार बंसल, रजत का कामकाज संभाल सकते हैं। </p>
      <p>लोकपाल ने जो आदेश दिया है उसके मुताबिक, “आज एक बजे, मुझे रजत शर्मा का एक मिला जिसमें उन्होंने लिखा था कि 16 नवंबर को पद से इस्तीफा दे दिया है, जिसके कारण उस पत्र में थे। उन्होंने कहा कि आदेश के कारण वह फिर भी अपने पद पर बने रहे। पत्र में उन्होंने बताया कि डीडीसीए में स्थिति काफी बुरी है और उनके लिए आगे काम करना नामुमकिन है। इसी कारण उन्होंने तत्काल प्रभाव से अपने पद से इस्तीफा दे दिया है।”</p>
      <p>
        <b>
          <a href="https://www.livehindustan.com/cricket/story-karnataka-fast-bowler-abhimanyu-mithun-creates-history-as-bags-five-wicket-including-hat-trick-in-one-over-in-syed-mushtaq-ali-tournament-2874161.html">अभिमन्यु मिथुन ने रचा इतिहास, 1 ही ओवर में हैट्रिक समेत झटके पांच विकेट</a>
        </b>
      </p>
      <p>उन्होंने कहा, “यह साफ था कि रजत शर्मा डीडीसीए के अध्यक्ष के तौर पर काम नहीं करना चाहते हैं।”शर्मा ने हालांकि संदेश का जवाब नहीं दिया लेकिन डीडीसीए के कार्यकारी ने इस बात की पुष्टि की और कहा कि क्रिकेट सलाहकार समिति (सीएसी) का भी दोबारा गठन किया जाएगा। </p>
      <p>अधिकारी ने आईएएनएस को बताया, “हां, शर्मा ने अपना इस्तीफा दे दिया है और इसे लोकपाल द्वारा मंजूर कर लिया गया है। सीईओ ने भी इस्तीफा दे दिया है। सीएसी का भी दोबारा गठन किया जाएगा। उपाध्यक्ष इस समय कार्यभार संभालेंगे।”अधिकारी से जब बीसीसीआई की आने वाली एजीएम के बारे में पूछा गया तो उन्होंने कहा, “हमें इस पर बैठकर फैसला लेना होगा क्योंकि पहले शर्मा बीसीसीआई में डीडीसीए के प्रतिनिधि थे।”शर्मा ने पिछले साल जुलाई में डीडीसीए का कार्यभार संभाला था।</p>
      <p><b><a href="https://www.livehindustan.com/cricket/story-david-warner-and-marnus-labuschagne-partnership-guide-australia-on-top-huge-record-of-partnership-2874347.html">वॉर्नर-लाबूशेन का कहर, बनाए पार्टनरशिप के कई धमाकेदार रिकॉर्ड</a></b> </p>
    </article>
  </body>
</html>