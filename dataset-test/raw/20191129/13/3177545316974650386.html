<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/incepand-de-astazi-functioneaza-semaforul-de-la-trecerea-de-nivel-de-cale-ferata-de-pe-strada-uzinelor/"/>
    <meta property="og:site_name" content="InfoOradea"/>
    <meta property="article:published_time" content="2019-11-29T13:41:00+00:00"/>
    <meta property="og:title" content="Incepand de astazi functioneaza semaforul de la trecerea de nivel de cale ferata de pe strada Uzinelor"/>
    <meta property="og:description" content="Dacă la sfârșitul lunii august, se semna între SNCFR Cluj și firma SC Abed Nego  contractul de lucrări pentru modernizarea"/>
  </head>
  <body>
    <article>
      <h1>Incepand de astazi functioneaza semaforul de la trecerea de nivel de cale ferata de pe strada Uzinelor</h1>
      <address><time datetime="2019-11-29T13:41:00+00:00">29 Nov 2019, 13:41</time> by <a rel="author">Redactia</a></address>
      <h4>Dacă la sfârșitul lunii august, se semna între SNCFR Cluj și firma SC Abed Nego  contractul de lucrări pentru modernizarea și semaforizarea trecerii la nivel cu calea ferată din strada Uzinelor, acum lucrările au fost finalizate, iar începând de astăzi semaforul cu lumină intermitentă este în funcțiune.</h4>
      <p>În acest fel, circulația devine mult mai fluentă în zonă, iar  conducătorii auto vor putea evita cozile formate de tirurile care merg spre vamă.</p>
      <p>Primăria Oradea a modernizat anul trecut tronsonul de drum aferent trecerii la nivel cu calea ferată din strada Uzinelor, pentru asigurarea unei circulații corespunzătoare, însă din cauza faptului că trecerea nu era modernizată, traficul era îngreunat, fiecare conducător auto trebuind să se asigure înainte de trecerea peste calea ferată. Acest lucru a creat blocaje dese în zonă.</p>
      <p>Valoarea contractului de lucrări a fost  de 485.990 lei (fără TVA). Având în vedere că lucrările se fac în beneficiul municipiului Oradea și al locuitorilor săi, Primăria Oradea a suportat valoarea investiției pe taxă de racord.</p>
      <p>Ca urmare a avizului emis de SNCFR, costurile aferente lucrărilor de modernizare a trecerii de nivel cu calea ferată au revenit Primăriei, iar instalaţiile de semnalizare rutieră s-au  realizat prin grija Sucursalei Regionale de Căi Ferate Cluj.</p>
      <related>
        <h4>Articole similare</h4>
        <a href="https://infooradea.ro/primaria-oradea-acorda-ajutor-financiar-pentru-13-asociatii-si-fundatii-care-furnizeaza-servicii-sociale/"/>
        <a href="https://infooradea.ro/restrictii-de-circulatie-la-podul-dacia-pana-in-15-martie-2020/"/>
        <a href="https://infooradea.ro/femeie-accidentata-mortal-in-aceasta-dimineata-pe-bdul-dacia-din-oradea/"/>
      </related>
    </article>
  </body>
</html>