<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/lietuva/nuo-gruodzio-8-d---atnaujinti-traukiniu-tvarkarasciai-1753726/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T13:29:00+00:00"/>
    <meta property="og:title" content="Nuo gruodžio 8 d. – atnaujinti traukinių tvarkaraščiai"/>
    <meta property="og:description" content="Reklama"/>
  </head>
  <body>
    <article>
      <h1>Nuo gruodžio 8 d. – atnaujinti traukinių tvarkaraščiai</h1>
      <address><time datetime="2019-11-29T13:29:00+00:00">29 Nov 2019, 13:29</time> by <a rel="author">Lietuvos geležinkeliai</a></address>
      <p>Reklama</p>
      <p>
        <b>Kasdien keliauti traukiniu kviečianti „Lietuvos geležinkelių“ grupei priklausanti keleivių vežimo bendrovė „LG Keleiviams“ nuo gruodžio 8 d. pristato atnaujintus ir dar labiau prie keleivių poreikių pritaikytus tvarkaraščius. </b>
      </p>
      <p>„Sudarydami metinius tvarkaraščius kruopščiai analizuojame keliautojų įpročius, atsižvelgiame į jų nuomonę. Pastarųjų metų rezultatai rodo, kad einame teisingu keliu, nes traukiniai Lietuvoje tampa vis populiaresni – šiemet keliauti jais rinkosi beveik 10 proc. daugiau keleivių nei pernai. Siekiame, kad traukinys, ekologiška bei saugi transporto priemonė, taptų pirmuoju pasirinkimu keliaujantiems“, – sako „LG Keleiviams“ generalinis direktorius Linas Baužys. </p>
      <p>Vieno daugiausiai susidomėjimo sulaukiančiu maršrutu Vilnius–Klaipėda nuo gruodžio 8 d. traukiniai kursuos net dvylika kartų per dieną – po 6 reisus į abi puses. Net puse jų – ekspresai, šiais traukiniais kelionė užtruks trumpiausiai. „LG Keleiviams“ prognozuoja, kad moderniausių bendrovės traukinių komfortą 2020 metais galės išbandyti dešimtadaliu daugiau žmonių nei 2019-aisiais, viso net 670 tūkstančių keleivių per metus.</p>
      <p>Ženklus pokytis taip pat laukia keliaujančių į Vilniaus oro uostą, į kurį kelionė traukiniu iš Vilniaus geležinkelio stoties net piko metu trunka tik 7 minutes. Patikimą ir greitą susisiekimą „LG Keleiviams“ užtikrins penkiasdešimt kartų per dieną, po 25 reisus į abi puses. Populiariausiais skrydžių laikais traukiniai kursuos kas 35 minutes, todėl pasiekti oro uostą bus patogu atvykstantiems ir iš kitų miestų.</p>
      <p>Geros naujienos pasieks ir praeitais metais pristatyto bei lūkesčius pateisinusio maršruto Vilnius–Jašiūnai keleivių – susisiekimas su sostine papildytas dar dviem reisais. Atnaujintas tvarkaraštis puikiai pritaikytas žmonėms, dirbantiems Vilniuje nuo septinių bei aštuonių valandų ryto. Keliaujantys juo išvengs nuolatinių kelio spūsčių, ypač Liepkalnio sankryžoje.</p>
      <p>Dar pernai atnaujintame maršrute Klaipėda–Šilutė – papildomi sustojimai. Patogiu susisiekimu nuo šiol galės naudotis Gružeikių bei Dituvos gyventojai. Traukiniai šiame maršrute pirmyn-atgal kursuos 8 kartus per dieną.</p>
      <p>Reklama</p>
      <p>Rokiškio ir Kupiškio gyventojams susisiekimas su didžiaisiais regiono miestais Panevėžiu bei Šiauliais nuo gruodžio bus užtikrinamas kasdien. Varėnos, Ignalinos, Kazlų Rūdos ir kitų Lietuvos regionų gyventojai bei svečiai taip pat džiaugsis patogiais, prie keleivių poreikių pritaikytais, traukinių tvarkaraščiais.</p>
      <p>Kelionė traukiniu – ne tik saugi ir ekologiška, bet ir ekonomiška. Bilietams yra taikomos įvairios papildomos nuolaidos: pavyzdžiui, studentai keliauja su 50 proc., moksleiviai – 30 proc., o nuolatiniai klientai mėnesinius bilietus perka su 55 proc. nuolaida. </p>
      <p>Atnaujintus traukinių tvarkaraščius rasite interneto svetainėje <a href="http://www.traukiniobilietas.lt/">www.traukiniobilietas.lt</a>, daugiau informacijos telefonu +370 700 55111.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/lietuva/nuo-sekmadienio-traukiniai-kursuos-vasaros-laiku-1701448/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/nuo-sekmadienio-keiciasi-traukiniu-tvarkarasciai/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>