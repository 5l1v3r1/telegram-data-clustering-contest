<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/g71rV0/skrekknyhet-for-liverpool-fansen-viktig-spiller-ute-resten-av-aaret"/>
    <meta property="og:site_name" content="Bergens Tidende"/>
    <meta property="article:published_time" content="2019-11-29T13:53:19+00:00"/>
    <meta property="og:title" content="Skrekknyhet for Liverpool-fansen: Viktig spiller ute resten av året"/>
    <meta property="og:description" content="Liverpools midtbanespiller Fabinho er ute til over nyttår etter ankelskaden han pådro seg i mesterligaoppgjøret mot Napoli onsdag."/>
  </head>
  <body>
    <article>
      <h1>Skrekknyhet for Liverpool-fansen: Viktig spiller ute resten av året</h1>
      <h2>Liverpools midtbanespiller Fabinho er ute til over nyttår etter ankelskaden han pådro seg i mesterligaoppgjøret mot Napoli onsdag.</h2>
      <address><time datetime="2019-11-29T13:53:19+00:00">29 Nov 2019, 13:53</time> by <a rel="author">NTB</a></address>
      <p>Midtbanespilleren fikk seg en smell i ankelen mot Napoli og måtte forlate banen etter kun 18 minutters spill.</p>
      <p>Nærmere undersøkelser av skaden viser at Fabinho vil bli ute av spill frem til nyttår, opplyser Liverpool på sine <a href="https://www.liverpoolfc.com/news/first-team/375253-fabinho-injury-details-confirmed">nettsider</a> fredag.</p>
      <p>Brasilianeren har den siste tiden spilt bunnsolid for serielederne i England, og skaden kommer dermed som en svært dårlig førjulsnyhet for Liverpools manager Jürgen Klopp.</p>
      <p>– Det er dårlige nyheter. Vi er ikke 100 prosent sikre på hvor lenge han blir ute, men det virker veldig sannsynlig at han ikke vil være involvert i julen. Nå er det viktig at han gjør riktige ting og er tilbake så fort som mulig, sa tyskeren om skaden.</p>
      <p>– Frem til det må vi finne løsninger. Vi er ikke det eneste laget med skadde spillere. Det er noe vi må og vil håndtere, sa Klopp videre.</p>
      <p>De røde fra Liverpool har et tett kampprogram. Før året er omme skal Liverpool spille sju kamper i Premier League, én i ligacupen og to kamper i klubb-VM.</p>
      <p>(©NTB)</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/701paV/da-ingrid-22-oppsoekte-legevakten-med-mistanke-om-diabetes-ble-hun-a"/>
        <a href="https://www.bt.no/nyheter/lokalt/i/MRvako/e39-maa-kanskje-stenges-paa-nytt"/>
        <a href="https://www.bt.no/btmeninger/debatt/i/jPjWJ9/aldri-undervurder-den-snille-stemmen"/>
        <a href="https://www.bt.no/sport/i/Op1mzA/brann-sendte-spillerne-14-spoersmaal-naa-er-lagets-evaluering-utsatt"/>
        <a href="https://www.bt.no/btmeninger/debatt/i/8mLpKQ/jeg-gikk-over-til-en-gammel-nokia-og-fikk-et-bedre-liv"/>
        <a href="https://www.bt.no/btmeninger/debatt/i/vQdnQw/jeg-hadde-aldri-tid-til-bestefar-da-han-fortsatt-var-i-live"/>
      </related>
      <ol>
        <li>
          <a href="https://www.bt.no/tag/Liverpool_FC">Liverpool FC</a>
        </li>
      </ol>
    </article>
  </body>
</html>