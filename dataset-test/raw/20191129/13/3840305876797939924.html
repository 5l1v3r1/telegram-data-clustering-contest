<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/cacareze-de-oaie-in-lapte-308219.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T13:16:14+00:00"/>
    <meta property="og:title" content="Dezvăluiri halucinante ale preşedintelui Patronatului Laptelui: &quot;Unii mici producători pun căcăreze de oaie în lapte ca să-i dea miros de oaie&quot;"/>
    <meta property="og:description" content="Președintele Patronatului Laptelui, Dorin Cojocaru, a dezvăluiri detalii halucinante despre felul în care unii comercianți aleg să își păcălească clienții. Astfel, acesta a susținut că unii din..."/>
  </head>
  <body>
    <article>
      <h1>Dezvăluiri halucinante ale preşedintelui Patronatului Laptelui: "Unii mici producători pun căcăreze de oaie în lapte ca să-i dea miros de oaie"</h1>
      <address><time datetime="2019-11-29T13:16:14+00:00">29 Nov 2019, 13:16</time> by <a rel="author">Redacția B1.ro</a></address>
      <p>Președintele Patronatului Laptelui, Dorin Cojocaru, a dezvăluiri detalii halucinante despre felul în care unii comercianți aleg să își păcălească clienții. Astfel, acesta a susținut că unii din producătorii mici aleg să pună căcăreze de oaie în lapte pentru ca astfel acesta să capete un miros de oaie.</p>
      <p>"Trebuie să precizez, pentru consumatori, ca să nu fie înşelaţi, că oile şi caprele au lactaţie abia în primăvară. Astfel că nu ar trebui să existe pe piaţă lapte şi brânză proaspătă de oaie şi capră", a spus Cojocaru, conform Agerpres.</p>
      <p>Acesta a precizat că pieţele sunt pline de telemea proaspătă de oaie şi capră, care, deşi poate avea mirosul specific, nu are cum să fie produsă din lapte de la aceste animale.</p>
      <p>"Consumatorii să aibă grijă la miros, pentru că mirosul de lapte de oaie şi capră este unul fin, aparte, nu de bălegar sau de grajd. Am văzut în practica mea că sunt unii mici producători sau centre de colectare a laptelui care aruncă căcăreze de oaie în lapte ca să-i dea miros de oaie", a susţinut reprezentantul patronatului.</p>
      <p>Cojocaru a mai spus că, în hipermarketuri şi în comerţul civilizat, această practică nu este posibilă, pentru că toată marfa este controlată de producători, comercianţi, ANPC şi direcţiile sanitar-veterinare, astfel încât să nu fie pusă în pericol sănătatea consumatorilor.</p>
    </article>
  </body>
</html>