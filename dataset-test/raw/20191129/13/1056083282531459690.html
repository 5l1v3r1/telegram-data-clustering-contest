<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805314/%DB%8C%DA%A9%DB%8C-%D8%A7%D8%B2-%D9%85%D8%B8%D8%A7%D9%87%D8%B1-%D8%AD%D8%B6%D9%88%D8%B1-%D9%85%D8%B1%D8%AF%D9%85-%D8%AF%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%D9%86%D8%B8%D8%A7%D9%85-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-29T13:57:25+00:00"/>
    <meta property="og:title" content="یکی از مظاهر حضور مردم در حمایت از نظام، انتخابات است"/>
    <meta property="og:description" content="ایسنا/خراسان شمالی رئیس ستاد انتخابات خراسان شمالی با بیان اینکه مردم همواره با حضور در صحنه، مدافع نظام بوده اند، گفت: یکی از مظاهر حضور مردم در حمایت از نظام، انتخابات است."/>
  </head>
  <body>
    <article>
      <h6 class="kicker">رئیس ستاد انتخابات خراسان شمالی:</h6>
      <h1>یکی از مظاهر حضور مردم در حمایت از نظام، انتخابات است</h1>
      <address><time datetime="2019-11-29T13:57:25+00:00">29 Nov 2019, 13:57</time> by <a rel="author">اعظم قهرمانی</a></address>
      <p>ایسنا/خراسان شمالی رئیس ستاد انتخابات خراسان شمالی با بیان اینکه مردم همواره با حضور در صحنه، مدافع نظام بوده اند، گفت: یکی از مظاهر حضور مردم در حمایت از نظام، انتخابات است.</p>
      <p>ولی الله حیاتی در همایش توجیهی و آموزشی هیات های نظارت بر انتخابات اظهار کرد: یکی از افتخارات این نظام، استقرار مردم سالاری دینی است و در این مدت ۴۱ سال انقلاب، مردم ۳۷ بار با حضور در پای صندوق های رای سرنوشت خود را تعیین کردند.</p>
      <p>به گزارش ایسنا، به نقل از روابط عمومی استانداری خراسان شمالی، وی افزود: مردم ایران در سایه نقش رهبری تاکنون توانسته اند مستحکم و پاینده به راه خود ادامه دهند و در بزنگاه های خطر هم همیشه جلوتر از مسئولان حرکت کرده اند لذا این مردم شایسته تکریم هستند.</p>
      <p>حیاتی در ادامه سخنان خود ثمره انتخابات را انسجام و وحدت ملی عنوان کرد، افزود: سناریوی دشمنان این است تا در انتخابات پیش رو مشارکت حداکثری مردم را تحت الشعاع قرار دهند که قطعا این توطئه هم با شکست مواجه خواهد شد.</p>
      <p>وی خاطرنشان کرد: مصصم هستیم تا با تعامل حداکثری و آسیب شناسی ادوار مختلف انتخابات اقدام اساسی برای برگزاری ضابطه مند همراه با تعامل و وحدت برداریم.</p>
      <p>انتهای پیام</p>
    </article>
  </body>
</html>