<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/29/tessek-most-mar-ilyen-is-van-forma-1-es-parfum/"/>
    <meta property="og:site_name" content="Vezess"/>
    <meta property="article:published_time" content="2019-11-29T13:05:58+00:00"/>
    <meta property="og:title" content="Tessék, most már ilyen is van: Forma-1-es parfüm"/>
    <meta property="og:description" content="A Liberty Media nagyon próbálkozik a brand kiterjesztésével, a szezonzárón Forma-1-es parfümöket mutattak be."/>
  </head>
  <body>
    <article>
      <h1>Tessék, most már ilyen is van: Forma-1-es parfüm</h1>
      <address><time datetime="2019-11-29T13:05:58+00:00">29 Nov 2019, 13:05</time> by <a rel="author" href="https://www.vezess.hu/author/baka-gabor/" target="_blank">Baka Gábor</a></address>
      <p>
        <b>A Liberty Media nagyon próbálkozik a brand kiterjesztésével, a szezonzárón Forma-1-es parfümöket mutattak be.</b>
      </p>
      <p>Kizárólag ez hiányzott a Forma-1-ből: hivatalos parfümkollekció.</p>
      <p>A 2019-es idény záróhétvégéjén, Abu-Dzabiban leleplezték a sportág hivatalos, saját márkás illatszerét, sőt, kapásból három különböző kiadást: aki szeretné, 2020 márciusától Agilis ölelés (Agile Embrace), Folyékony szimmetria (Fluid Symmetry) vagy Kompakt felfüggesztés (Compact Suspension) illatú is lehet – a Yas Marina paddockjában kiállított, 3D-s nyomtatással készült “üvegeket” a Paddock Club pénzes vendégei vásárolhatják meg.</p>
      <p>A Designer Parfums illattervező céggel együttműködésben készülő parfümök bolti ára 195 font (kb. 76 ezer Ft) lesz.</p>
      <footer>Forrás: Kép: Forma-1</footer>
    </article>
  </body>
</html>