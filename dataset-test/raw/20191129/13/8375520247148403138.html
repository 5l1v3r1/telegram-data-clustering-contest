<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajinski-viyskovi-gotovi-zbivati-litaki-z-okupovanogo-krimu--643378.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T13:28:32+00:00"/>
    <meta property="og:title" content="Українські військові готові збивати літаки з окупованого Криму"/>
    <meta property="og:description" content="Українські військові планують збивати БПЛА з Криму з допомогою Буків"/>
  </head>
  <body>
    <article>
      <h1>Українські військові готові збивати літаки з окупованого Криму</h1>
      <address>
        <time datetime="2019-11-29T13:28:32+00:00">29 Nov 2019, 13:28</time>
      </address>
      <h4>Українські військові планують збивати БПЛА з Криму з допомогою Буків</h4>
      <p>Українські військові заявили про намір збивати російські безпілотники, які залітатимуть з боку анексованого Криму, зенітно-ракетними комплексами Бук-М1.</p>
      <p>Про це сказав прессекретар командування повітряних сил України Юрій Ігнат, пишуть <a href="https://ua.krymr.com/a/novyny-krymu-bezpilotnyky-z-krymu/30298931.html">«Крим.Реалії»</a>.</p>
      <p>«Якщо говорити про безпілотники квадрокоптерного поля бою, то досить стрілецької зброї – кулеметами його збивати. Якщо мова про серйозні БПЛА типу «Орлан» або «Форпост», тоді вже застосовуються зенітні ракети. Бук-М1 часто застосовувався до цих безпілотників, тому що була істотна загроза нашим військам. Були випадки, коли безпілотники ворожі збивали і вертольоти армійської авіації – Мі-24», – розповів Ігнат.</p>
      <p>Бук-М1 добре зарекомендували себе під час бойових дій на Донбасі, вважає військовий. За словами Ігната, Бук-М1 ефективний для знищення російських БПЛА «Орлан» і «Форпост». Безпілотники саме цих марок дислокуються на авіабазах в окупованому Криму, стверджують українські військові.</p>
      <p>До слова, напередодні стало відомо, що <a href="https://glavcom.ua/news/ukrajina-zavershila-rozrobku-krilatoji-raketi-neptun-643166.html">Україна завершила розробку крилатої ракети Нептун</a>. На наступному етапі випробування будуть направлені на бойові характеристики ракети.</p>
      <p>Ракета Р-360 має масу 870 кг, масу бойової частини -150 кг, дальність пуску до 280 км, швидкість біля 900 км/год, а висота польоту над гребенем хвиль - від 3 до 10 м. Комплекс забезпечує одночасний пуск до 24 ракет (тобто повний залп 6 пускових установок), з інтервалом пусків у залпі від 3 до 5 сек.</p>
      <p>Комплекс може знаходитись на відстані до 25 км від берегової лінії, а необхідний час для його розгортання становить до 15 хвилин.</p>
      <related>
        <a href="https://glavcom.ua/columns/stanislavzhelikhovsky/koli-rosiya-pide-yakimi-povernutsya-krim-ta-donbas-643330.html"/>
        <a href="https://glavcom.ua/news/skandal-iz-krimskim-zavodom-okupanti-zavdali-ukrajini-zbitkiv-na-30-mln-643274.html"/>
        <a href="https://glavcom.ua/news/oon-zaprosila-na-forum-u-zhenevi-predstavnikiv-krimu-ukrajina-napravila-notu--643164.html"/>
      </related>
    </article>
  </body>
</html>