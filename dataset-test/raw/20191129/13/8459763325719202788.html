<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170114/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-29T13:53:29+00:00"/>
    <meta property="og:title" content="مورگان فریمن با «رهایی از شائوشنگ» و ۶ فیلم دیگر به تلویزیون می‌آید"/>
    <meta property="og:description" content="فیلم‌های مطرح سینمای آمریکا با بازی مورگان فریمن به مدت یک هفته از شبکه نمایش سیما پخش می‌شوند. «رهایی از شائوشنگ» یکی از این آثار سینمایی است."/>
  </head>
  <body>
    <article>
      <h1>مورگان فریمن با «رهایی از شائوشنگ» و ۶ فیلم دیگر به تلویزیون می‌آید</h1>
      <h2>فیلم‌های مطرح سینمای آمریکا با بازی مورگان فریمن به مدت یک هفته از شبکه نمایش سیما پخش می‌شوند. «رهایی از شائوشنگ» یکی از این آثار سینمایی است.</h2>
      <address>
        <time datetime="2019-11-29T13:53:29+00:00">29 Nov 2019, 13:53</time>
      </address>
      <p>به گزارش <b>ستاره ها </b>و به نقل از خبرآنلاین، هفت فیلم مطرح با بازی مورگان فریمن، در هفته آینده از شبکه نمایش سیما پخش خواهند شد.<br/>فریمن، بازیگر هالیوودی که موفق به دریافت جایزه اسکار هم شده است، در سال‌های ۷۰ میلادی، زمانی که در سریال تلویزیونی «کارخانه الکتریک» بازی می‌کرد، شهرت به سراغش آمد.<br/>اولین فعالیت سینمایی کوتاه او در سن ۳۴ سالگی با ایفای نقش در فیلم «چه کسی گفته نمی‌توانم رینبو را برانم» بود و با نقش اصلی فیلم «رانندگی برای خانم دیزی»، توانست نگاه منتقدان را به سمت خود بکشد و برنده جایزه اسکار شود.<br/>«جنایات بزرگ»، «قرارداد»، «وقتی عنکبوت می‌آید»، «تسلیم ناپذیر»، «مثل یک ستاره»، «گروه ادیسون» و «رهایی از شائوشنگ» از جمله آثار مطرحی هستند که با بازی این بازیگر به ترتیب از شنبه ۹ آذر تا جمعه ۱۵ آذر ساعت ۲۱ از شبکه نمایش پخش و ساعت ۳ بامداد و ۸ صبح روز بعد بازپخش می‌شوند.<br/> </p>
    </article>
  </body>
</html>