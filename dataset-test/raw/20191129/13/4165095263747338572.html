<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.evartha.in/2019/11/29/national-symbols-government-misuse.html"/>
    <meta property="og:site_name" content="ഇ വാർത്ത | evartha"/>
    <meta property="article:published_time" content="2019-11-29T13:56:02+00:00"/>
    <meta property="og:title" content="ദേശീയ ചിഹ്നങ്ങള്‍ ദുരുപയോഗം ചെയ്താല്‍ പിഴ ഒരു ലക്ഷംരൂപയാക്കണം;ശിപാര്‍ശയുമായി കേന്ദ്രം"/>
    <meta property="og:description" content="ദേശീയ ചിഹ്നങ്ങള്‍ വാണിജ്യനേട്ടങ്ങള്‍ക്കായി നിയമവിരുദ്ധമായി ഉപയോഗിച്ചാല്‍ ചുമത്തുന്ന പിഴ വര്‍ധിപ്പിക്കണമെന്ന് കേന്ദ്രസര്‍ക്കാരിന്റെ ശിപാര്‍ശ. Think before you meme: Govt proposes Rs 5 lakh fine for 'misuse of national emblems'"/>
  </head>
  <body>
    <article>
      <h1>ദേശീയ ചിഹ്നങ്ങള്‍ ദുരുപയോഗം ചെയ്താല്‍ പിഴ ഒരു ലക്ഷംരൂപയാക്കണം;ശിപാര്‍ശയുമായി കേന്ദ്രം</h1>
      <address><time datetime="2019-11-29T13:56:02+00:00">29 Nov 2019, 13:56</time> by <a rel="author" href="http://schema.org/Person" target="_blank">Evartha Desk</a></address>
      <figure>
        <img src="http://www.evartha.in/wp-content/uploads/2019/11/national-symbols-1024x536.jpg"/>
      </figure>
      <p>ദില്ലി: ദേശീയ ചിഹ്നങ്ങള്‍ വാണിജ്യനേട്ടങ്ങള്‍ക്കായി നിയമവിരുദ്ധമായി ഉപയോഗിച്ചാല്‍ ചുമത്തുന്ന പിഴ വര്‍ധിപ്പിക്കണമെന്ന് കേന്ദ്രസര്‍ക്കാരിന്റെ ശിപാര്‍ശ. നിലവില്‍ അഞ്ഞൂറ് രൂപയാണ് ഈ ശിക്ഷയ്ക്കുള്ള പിഴ. ഇത് ഒരുലക്ഷമാക്കി ഉയര്‍ത്തണമെന്നും തുടര്‍ച്ചയായി നിയമലംഘനം നടത്തുന്നവര്‍ക്ക് അഞ്ച് ലക്ഷം രൂപാവരെ പിഴ ഈടാക്കണമെന്നും ജയില്‍ ശിക്ഷ നല്‍കുന്ന വിധത്തിലേക്ക് നിയമം ഭേദഗതി ചെയ്യണമെന്നും കേന്ദ്രം നിര്‍ദേശിച്ചു.</p>
      <p>ദേശീയ പതാക,സര്‍ക്കാര്‍ വകുപ്പിന്റെ ചിഹ്നങ്ങള്‍,രാഷ്ട്രപതിയുടെയോ ഗവര്‍ണറുടെയോ ഔദ്യോഗിക മുദ്രകള്‍,മഹാത്മാഗാന്ധിയുടെയും പ്രധാനമന്ത്രിയുടെയും ചിത്രങ്ങള്‍,അശോകചക്രം എന്നിവ ഉപയോഗിക്കാന്‍ പാടില്ല. ഉപഭോക്തൃകാര്യ വകുപ്പ് നിയമഭേദഗതി സംബന്ധിച്ച ശിപാര്‍ശകളും ഔദ്യോഗിക വെബ്സൈറ്റില്‍ പ്രസിദ്ധപ്പെടുത്തി. ഡിസംബര്‍ 20 വരെ ഇക്കാര്യത്തില്‍ പൊതുജനങ്ങള്‍ക്ക് അഭിപ്രായങ്ങള്‍ സമര്‍പ്പിക്കാം.കഴിഞ്ഞ അഞ്ചുവര്‍ഷം കൊണ്ട് ഈ നിയമം ലംഘിച്ചതിന് 1767 കേസുകള്‍ രജിസ്ട്രര്‍ ചെയ്തിട്ടുണ്ട്.</p>
      <ul>
        <li>
          <a href="https://www.facebook.com/sharer/sharer.php?u=http://www.evartha.in/2019/11/29/national-symbols-government-misuse.html&amp;t=%E0%B4%A6%E0%B5%87%E0%B4%B6%E0%B5%80%E0%B4%AF+%E0%B4%9A%E0%B4%BF%E0%B4%B9%E0%B5%8D%E0%B4%A8%E0%B4%99%E0%B5%8D%E0%B4%99%E0%B4%B3%E0%B5%8D%E2%80%8D+%E0%B4%A6%E0%B5%81%E0%B4%B0%E0%B5%81%E0%B4%AA%E0%B4%AF%E0%B5%8B%E0%B4%97%E0%B4%82+%E0%B4%9A%E0%B5%86%E0%B4%AF%E0%B5%8D%E0%B4%A4%E0%B4%BE%E0%B4%B2%E0%B5%8D%E2%80%8D+%E0%B4%AA%E0%B4%BF%E0%B4%B4+%E0%B4%92%E0%B4%B0%E0%B5%81+%E0%B4%B2%E0%B4%95%E0%B5%8D%E0%B4%B7%E0%B4%82%E0%B4%B0%E0%B5%82%E0%B4%AA%E0%B4%AF%E0%B4%BE%E0%B4%95%E0%B5%8D%E0%B4%95%E0%B4%A3%E0%B4%82%3B%E0%B4%B6%E0%B4%BF%E0%B4%AA%E0%B4%BE%E0%B4%B0%E0%B5%8D%E2%80%8D%E0%B4%B6%E0%B4%AF%E0%B5%81%E0%B4%AE%E0%B4%BE%E0%B4%AF%E0%B4%BF+%E0%B4%95%E0%B5%87%E0%B4%A8%E0%B5%8D%E0%B4%A6%E0%B5%8D%E0%B4%B0%E0%B4%82&amp;redirect_uri=http://www.evartha.in?sharing-thankyou=yes">Facebook</a>
        </li>
        <li>
          <a href="http://www.evartha.in/2019/11/29/national-symbols-government-misuse.html#">Twitter</a>
        </li>
        <li>
          <a href="https://plus.google.com/share?url=http://www.evartha.in/2019/11/29/national-symbols-government-misuse.html">Google+</a>
        </li>
        <li>
          <a href="http://www.evartha.in/2019/11/29/national-symbols-government-misuse.html#">Pinterest</a>
        </li>
      </ul>
    </article>
  </body>
</html>