<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121982/polscy-uczniowie-przyszloscia-cyberbezpieczenstwa.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-29T13:05:00+00:00"/>
    <meta property="og:title" content="Polscy uczniowie przyszłością cyberbezpieczeństwa"/>
    <meta property="og:description" content="Ponad 1200 uczniów wzięło udział w konkursie Capture The Flag „153+1” organizowanym przez Instytut Wymiaru Sprawiedliwości. Uczestnicy wcielili się w rolę zawodowych specjalistów od cyberbezpieczeństwa i szukali podatności systemów na ataki hackerskie."/>
  </head>
  <body>
    <article>
      <h1>Polscy uczniowie przyszłością cyberbezpieczeństwa</h1>
      <address>
        <time datetime="2019-11-29T13:05:00+00:00">29 Nov 2019, 13:05</time>
      </address>
      <h4>Ponad 1200 uczniów wzięło udział w konkursie Capture The Flag „153+1” organizowanym przez Instytut Wymiaru Sprawiedliwości. Uczestnicy wcielili się w rolę zawodowych specjalistów od cyberbezpieczeństwa i szukali podatności systemów na ataki hackerskie.</h4>
      <p>Inicjatywa była skierowana do uczniów publicznych i niepublicznych szkół ponadpodstawowych, w szczególności techników oraz szkół branżowych o profilu informatycznym. Powstało z myślą o młodych pasjonatach informatyki, którzy chcieliby rozwijać swoje umiejętności i lepiej poznać zagadnienia związane z cyberbezpieczeństwem.</p>
      <p>Celem inicjatywy jest rozwijanie zainteresowania tematyką cyberbezpieczeństwa w atrakcyjny i przystępny dla młodych ludzi sposób. Konkurs odwołuje się do popularnej formuły Capture The Flag. Powstał z myślą o młodych pasjonatach informatyki, którzy chcieliby rozwijać swoje umiejętności i lepiej poznać zagadnienia związane z cyberbezpieczeństwem. Składał się z dwóch etapów. Pierwszy z nich to ogólnopolskie eliminacje, drugi – wielki finał w Warszawie z udziałem 15 najlepszych drużyn.</p>
      <p>– Jest tendencja, żeby narzekać, ile czasu dzieci spędzają przed komputerem, że grają zamiast robić coś pożytecznego. Może się jednak okazać, że zamiast blokować tę siłę i ją zwalczać, co jest i tak skazane na porażkę, można wykorzystać ten potencjał np. w rozwoju cyberbezpieczeństwa i zastosować taką formułę, która z jednej strony jest atrakcyjna, bo jest formą zabawy, ale z drugiej strony jest w pełni formą nauki, doskonalenia się zawodowego. Właśnie taką formułę ma konkurs Capture The Flag «153+1»” – mówił dziś w poranku „Siódma 9” Jan Kostrzewa, dyrektor Biura Cyberbezpieczeństwa w Ministerstwie Sprawiedliwości.</p>
      <p>Uczestnicy konkursu będą musieli zmierzyć się z zagadkami kryptograficznymi, zadaniami dotyczącymi bezpośrednio tematyki związanej z aplikacjami www, zadaniami związanymi bezpośrednio z przejmowaniem kontroli nad usługami oraz inżynierią wsteczną oprogramowania.</p>
      <footer>/ Źródło: Ministerstwo Sprawiedliwości, siodma9.pl <br/>/ zdą</footer>
    </article>
  </body>
</html>