<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783957/%D8%A7%D8%B1%D8%AF%D9%88%D8%BA%D8%A7%D9%86-%D9%85%D8%A7%DA%A9%D8%B1%D9%88%D9%86-%D9%85%D8%B1%DA%AF-%D9%85%D8%BA%D8%B2%DB%8C-%D8%AE%D9%88%D8%AF%D8%B4-%D8%B1%D8%A7-%DA%86%DA%A9-%DA%A9%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T13:15:22+00:00"/>
    <meta property="og:title" content="اردوغان: «ماکرون» مرگ مغزی خودش را چک کند!"/>
    <meta property="og:description" content="رئیس‌جمهوری ترکیه به اظهارنظر همتای فرانسوی درباره مرگ مغزی ناتو واکنش تندی نشان داد."/>
  </head>
  <body>
    <article>
      <h1>اردوغان: «ماکرون» مرگ مغزی خودش را چک کند!</h1>
      <address><time datetime="2019-11-29T13:15:22+00:00">29 Nov 2019, 13:15</time> by <a rel="author" href="https://www.mehrnews.com/archive?jr=273" target="_blank">مریم خرمایی</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از رویترز، واکنش‌ها به اظهارنظر امانوئل ماکرون رئیس جمهوری فرانسه مبنی بر «مرگ مغزی» ناتو ادامه دارد و این بار رجب طیب اردوغان همتای ترکیه‌ای وی می‌گوید ماکرون باید قبل از بیان چنین اظهاراتی، مرگ مغزی خود را چک کند!</p>
      <p>گفتنی است یکی از دلایل ماکرون برای زیرسوال بردن ناتو، عقب نشینی آمریکا از شمال سوریه و بازکردن راه ترکیه برای حمله به نیروهای کُرد دموکراتیک سوریه بود.</p>
      <p>ماکرون گفته بود چنین اقدامات یکجانبه ای نشان می‌دهد که نمی‌توان روی کمک آمریکا به عنوان تامین‌کننده امنیت جمعی اروپا حساب باز کرد.</p>
      <p>این در حالی است که حتی آنگلا مرکل صدر اعظم آلمان نیز که همگام با ماکرون از ایجاد ارتش اروپایی حمایت می‌کند، مدعی است اروپا هنوز قادر نیست به تنهایی از پس تامین امنیت خود برآید و همچنان به کمک ناتو نیازمند است.</p>
    </article>
  </body>
</html>