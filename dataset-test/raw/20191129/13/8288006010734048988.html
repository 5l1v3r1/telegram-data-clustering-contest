<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/175962/e-t-je-spat-v-novej-vianocnej-reklame-sa-opat-stretne-s-elliotom"/>
    <meta property="og:site_name" content="dobrenoviny.sk"/>
    <meta property="article:published_time" content="2019-11-29T13:09:00+00:00"/>
    <meta property="og:title" content="E.T. je späť! V novej vianočnej reklame sa opäť stretne s kamarátom Elliotom"/>
    <meta property="og:description" content="Príbeh priateľstva mimozemšťana a osamelého chlapčeka inšpiroval aj známu americkú káblovú spoločnosť."/>
  </head>
  <body>
    <article>
      <h1>E.T. je späť! V novej vianočnej reklame sa opäť stretne s kamarátom Elliotom</h1>
      <h2>Príbeh priateľstva mimozemšťana a osamelého chlapčeka inšpiroval aj známu americkú káblovú spoločnosť.</h2>
      <address><time datetime="2019-11-29T13:09:00+00:00">29 Nov 2019, 13:09</time> by <a rel="author">Klaudia Fiolová</a></address>
      <p>NEW YORK 29. novembra -<b> Pred 37 rokmi vznikol jeden z najznámejších rodinných sci-fi filmov. </b>Príbeh mimozemšťana, ktorý uviazol na Zemi a skamarátil sa s malým chlapcom, uchvátil množstvo divákov po celom svete.<b> Vo filme od režiséra Stevena Spielberga osamelý chlapec menom Elliottom našiel najlepšieho priateľa práve v mimozemšťanovi, ktorého omylom zabudli na našej planéte. </b></p>
      <h3>Vo vianočnej reklame nemôžu chýbať ani kultové scény z originálneho filmu</h3>
      <p>Tento kultový film nenechal chladným žiadneho diváka. Práve preto sa americká káblová spoločnosť Comcast, ktorá ponúka vysokorýchlostný internet Xfinity, nechala inšpirovať týmto príbehom v novej vianočnej reklame. <b>Celý príbeh sa začína tým, že Elliot je už dospelý muž, ktorý žije so svojou rodinou v domčeku. Jeho deti nájdu v ich záhrade nezvyčajného tvora. Vysvitne, že to je E.T., ktorý prišiel na Zem, aby prekvapil Elliota</b>.</p>
      <p>Celá rodina sa zo stretnutia raduje a malý mimozemšťan strávi pár pekných vianočných dní s Elliotovou rodinou. Skvelá sviatočná atmosféra a nerozlučiteľné puto je jednou z ústredných tém tejto reklamy. <b>Na jej konci E.T. musí ísť domov, ale zanecháva za sebou nádherný odkaz.</b> V snímke nemôžu chýbať nezabudnuteľné scény z tohto filmu, ako jazda na bicykli pri Mesiaci alebo mimozemšťanov odkaz. </p>
      <figure>
        <iframe src="https://www.youtube.com/embed/Pdgk3ERKdug" width="1280" height="720" data-service="Youtube" scrolling="no"/>
      </figure>
    </article>
  </body>
</html>