<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550895.html/%D8%A2%D9%82%D8%A7%DB%8C-%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D8%A8%D8%A7-%D8%A7%DB%8C%D9%86-%D8%AA%D8%AE%D9%84%D9%81-%D8%A2%D8%B4%DA%A9%D8%A7%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%A8%D8%B1%D8%AE%D9%88%D8%B1%D8%AF-%D9%86%D9%85%DB%8C-%DA%A9%D9%86%DB%8C%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T13:34:00+00:00"/>
    <meta property="og:title" content="آقای استاندار با این تخلف آشکار انتخاباتی برخورد نمی کنید؟"/>
    <meta property="og:description" content="مهمترین وجه سلامت انتخابات و برخورد با تخلفات اثبات بی طرفی مجریان و برخورد با هرگونه جهت گیری مجریان در حمایت از فرد و جناح خاصی  است."/>
  </head>
  <body>
    <article>
      <h1>آقای استاندار با این تخلف آشکار انتخاباتی برخورد نمی کنید؟</h1>
      <h2>یادداشت؛</h2>
      <address>
        <time datetime="2019-11-29T13:34:00+00:00">29 Nov 2019, 13:34</time>
      </address>
      <p>مهمترین وجه سلامت انتخابات و برخورد با تخلفات اثبات بی طرفی مجریان و برخورد با هرگونه جهت گیری مجریان در حمایت از فرد و جناح خاصی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/34470">عصر همدان</a>؛ استاندار همدان در سخنانی با محوریت انتخابات، در جمع مجریان و ناظرین بر برخورد قاطع با تخلفات تاکید کرده است.</p>
      <p>شنیدن این سخنان از زبان  استاندار محترم قطعا جای تقدیر و امیدواری از برگزاری انتخاباتی قانونی را به همراه دارد و شنونده از این همه تاکیدات و تصریحات قطعا به وجد خواهد آمد.</p>
      <p>اساس نظام جمهوری اسلامی بر آمده از رای و نظر مردمی است که از همه هستی خود گذشته اند تا نظر و خواست خود را اعمال کنند.</p>
      <p>در واقع مردم ایران ابتدا اساس خواسته های خود را که اسلام عزیز است، مطرح کرده اند و پس از آن انتظار دارند تمام انتخاب هایشان در چارچوب این شریعت مقدس محترم شمرده شود.</p>
      <p>تا اینجای مسئله را باید به فال نیک گرفت و از استاندار محترم به پاس این سخنان تشکر کرد.</p>
      <p>اما قطع به یقین این سخنان باید تبدیل به عمل شود.اگر این سخنان نیز مانند بسیاری از سخنان تهییج کننده و شعاری این سالهای برخی مدیران در حد حرف باقی بماند هیچ لطفی برای جامعه و مردم نخواهد داشت.</p>
      <p>استاندار محترم بخوبی میدانند و به یاد دارند که چندی پیش نشستی در استانداری همدان با حضور جنابشان و معاونانشان برگزار شد که در آن علاوه بر هتک حرمت به مقدسات دینی و حمایت از سران فتنه بی طرفی مجریان انتخابات یعنی شخص ایشان و معاون سیاسی وزیر کشور دچار تردید جدی شد.</p>
      <p>در آن جلسه احزاب اصلاح طلب به حمایت از رویکردهای خود و تخریب ساختار نظام و دین خدا پرداختند و شخص استاندار محترم نه در جلسه و نه در روزهای پس از آن کلامی در رد این رفتار که نقض آشکار بی طرفی انتخاباتی مجریان بود سخنی بر زبان نرانده اند.</p>
      <p>مهمترین وجه سلامت انتخابات و برخورد با تخلفات اثبات بی طرفی مجریان و برخورد با هرگونه نقض بی طرفی است.</p>
      <p>چگونه می توان این چنین تخلف آشکاری را دید و در برابر آن سکوت کرد و حال ادعای حفاظت حق الناس و جمهور مردم را داشت؟!</p>
      <p>انتهای پیام/</p>
    </article>
  </body>
</html>