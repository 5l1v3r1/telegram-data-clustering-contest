<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4997010-sa-yntaev-almatyda-o-amdy-avtoparkt-90.html"/>
    <meta property="og:site_name" content="zakon.kz"/>
    <meta property="article:published_time" content="2019-11-29T13:38:00+00:00"/>
    <meta property="og:title" content="Сағынтаев: Алматыда қоғамдық автопарктің 90%-ы жаңарды"/>
    <meta property="og:description" content="Алматылықтар үшін ең өзекті мәселенің бірі қоғамдық көліктің жұмысы."/>
  </head>
  <body>
    <article>
      <h1>Сағынтаев: Алматыда қоғамдық автопарктің 90%-ы жаңарды</h1>
      <h2>Алматылықтар үшін ең өзекті мәселенің бірі қоғамдық көліктің жұмысы.</h2>
      <address>
        <time datetime="2019-11-29T13:38:00+00:00">29 Nov 2019, 13:38</time>
      </address>
      <p><b>ОКҚ-тегі брифингте Алматы әкімі Бақытжан Сағынтаев 2020 жылы Алматының шетіндегі 120 шақырым жаңа жолдың құрылысы басталатынын айтты,</b> деп хабарлайды <a href="https://kaz.zakon.kz/">zakon.kz</a>.</p>
      <p>Алматы әкімдігінің алдында тұрған қысқа мерзімді міндет – жақсы және қанағаттанарлық жағдайдағы жолдардың үлесін 75%-ға дейін жеткізу. Бүгінгі күні 231 көшедегі 54 шақырым жолдың құрылысы аяқталды.</p>
      <blockquote>"Ұзындығы 135 шақырым болатын 147 көшедегі жолдарға орташа жөндеу жұмыстары жүргізілді. 2020 жылы Алматының шетінде тағы 120 шақырым жолдың құрылысы басталады", - деп нақтылады Б. Сағынтаев.</blockquote>
      <p>Алматылықтар үшін ең өзекті мәселенің бірі қоғамдық көліктің жұмысы. Жолаушылар тасымалының сапасын арттыру – алматылықтардың өмір сүру деңгейін жақсартудағы басты міндеттердің бірі.</p>
      <blockquote>"Осыған орай біз қоғамдық көлік санын арттырамыз. Коммерциялық құрылымдар 172 автобус сатып алды. Қала бюджеті есебінен газбен жүретін тағы 260 автобус алынды", - деді қала әкімі Б. Сағынтаев және жаңарған автобус парктерінің 90%-ға жеткенін нақтылады.</blockquote>
      <p>Қалада барлық троллейбус желісін модернизациялау басталды. Әкімдік қоғамдық көліктің экологиялық таза түріне көшуге жете назар аударатын болады. Мысалы, көлік өте қажет және ұзын бағыттарға 10 электробус шығарылды.</p>
    </article>
  </body>
</html>