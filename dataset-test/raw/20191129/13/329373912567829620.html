<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149669/arsenal-hlada-nahradu-za-emeryho-toto-su-najhorucejsi-kandidati-na-trenera-gunners"/>
    <meta property="og:site_name" content="Sport7"/>
    <meta property="article:published_time" content="2019-11-29T13:15:59+00:00"/>
    <meta property="og:title" content="Arsenal hľadá náhradu za Emeryho: Toto sú najhorúcejší kandidáti na trénera Gunners"/>
    <meta property="og:description" content="Unai Emery skončil na lavičke Arsenalu a takmer okamžite sa objavili mená trénerov, ktorí sú momentálne najhorúcejšími kandidátmi na lukratívny post v londýnskom klube. "/>
  </head>
  <body>
    <article>
      <h1>Arsenal hľadá náhradu za Emeryho: Toto sú najhorúcejší kandidáti na trénera Gunners</h1>
      <address><time datetime="2019-11-29T13:15:59+00:00">29 Nov 2019, 13:15</time> by <a rel="author" href="https://www.sport7.sk/autor/timotej-gasper" target="_blank">Timotej Gašper</a></address>
      <p>
        <b>Unai Emery skončil na lavičke Arsenalu a takmer okamžite sa objavili mená trénerov, ktorí sú momentálne najhorúcejšími kandidátmi na lukratívny post v londýnskom klube. </b>
      </p>
      <p>Ešte vo štvrtok 28.11.2019 sa Unai Emery na tlačovej konferencii vyjadril, že od vedenia Arsenalu cíti <b>plnú podporu</b> a nechystá sa na odchod z klubu. Doplnil, že ide len o nevydarené obdobie, ktoré prejde len vtedy, keď sa hráči opäť namotivujú a začnú hrať sebavedomo. Už o necelých <b>24 hodín</b> na to sa však vedenie klubu zhodlo, že s okamžitou platnosťou ukončia spoluprácu so španielskym koučom, ktorý zasadol na lavičku pred<b>18 mesiacmi</b>. </p>
      <p>Emery nedokázal s Arsenalom vyhrať ligový zápas od 6.októbra, pričom posledné tri body brali „The Gunners“ pred viac ako mesiacom v Európskej lige proti Guimaraesu. Klub je teda v nie príliš dobrom rozpoložení a potrebuje čo najrýchlejšiu vzpruhu, ktorú so sebou môže priviesť jeden z nasledujúcich trénerov. Podľa <a href="https://www.skysports.com/football/news/11670/11868443/unai-emery-sacked-ten-contenders-to-replace-the-spaniard-as-arsenal-manager">Sky Sports</a> sú aktuálne najhorúcejšími kandidátmi na post trvalého trénera menovite <b>Nuno Espirito Santo</b> (Wolves), <b>Massimiliano Allegri </b>(Bez klubu), <b>Mauricio Pochettino</b> (Bez klubu),<b> Patrick Vieira</b> (Nice), <b>Brendan Rodgers </b>(Leicester), <b>Eddie Howe</b> (Bournemouth), <b>Steven Gerrard</b> (Glasgow Rangers), <b>Mikel Arteta (asistent v Manchestri City)</b> alebo <b>Freddie Ljungberg</b>. </p>
      <p>A práve posledný menovaný, <b>Freddie Ljungberg</b>, sa po odchode Emeryho ujal tímu ako dočasný tréner. Švédská futbalová legenda hrala v Arsenale medzi roku 1998-2007, vyhral dvakrát Premier League a od leta 2019 bol súčasťou trénerského tímu Arsenalu. Ljungberg má v klube dobré vzťahy, vie pracovať s mládežou a odhaduje sa, že ak sa mu vydarí pár zápasov, môže z neho byť podobný prípad, ako Ole Gunnar Solskjaer v Manchestri United. </p>
    </article>
  </body>
</html>