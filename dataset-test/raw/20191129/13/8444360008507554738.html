<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ygeia/giatros-tou-paidon-adiamfisvititi-i-diftheritida-ston-8xrono-para-tis-fimes-oti-eixe-emvoliastei/2926157/"/>
    <meta property="og:site_name" content="Newsit.gr"/>
    <meta property="article:published_time" content="2019-11-29T13:38:21+00:00"/>
    <meta property="og:title" content="Γιατρός του Παίδων: Αδιαμφισβήτητη η διφθερίτιδα στον 8χρονο παρά τις φήμες ότι είχε εμβολιαστεί"/>
    <meta property="og:description" content="Δεν τίθεται καμία αμφιβολία ότι στις εξετάσεις του 8χρονου παιδιού ανευρέθη το κορυνοβακτηρίδιο της διφθερίτιδας, δηλώνει αποκλειστικά στο iatropedia.gr, γιατρός του νοσοκομείου Παίδων “Αγλαϊα Κυριακού” και συμπληρώνει ότι οι φήμες ότι το παιδί -αν και είχε κάνει όλα τα εμβόλια- νόσησε, είναι εξαιρετικά ανεύθυνες και ανησυχητικές."/>
  </head>
  <body>
    <article>
      <h1>Γιατρός του Παίδων: Αδιαμφισβήτητη η διφθερίτιδα στον 8χρονο παρά τις φήμες ότι είχε εμβολιαστεί</h1>
      <h2>Δεν τίθεται καμία αμφιβολία ότι στις εξετάσεις του 8χρονου παιδιού ανευρέθη το κορυνοβακτηρίδιο της διφθερίτιδας, δηλώνει αποκλειστικά στο iatropedia.gr, γιατρός του νοσοκομείου Παίδων “Αγλαϊα Κυριακού” και συμπληρώνει ότι οι φήμες ότι το παιδί -αν και είχε κάνει όλα τα εμβόλια- νόσησε, είναι εξαιρετικά ανεύθυνες και ανησυχητικές.</h2>
      <address><time datetime="2019-11-29T13:38:21+00:00">29 Nov 2019, 13:38</time> by <a rel="author">Newsit Newsroom</a></address>
      <p>Εξαιρετικά πρωτοφανές και ιατρικώς πρωτόγνωρο θα είναι το γεγονός ότι το κορυνοβακτηρίδιο της διφθερίτιδας μπορεί να προσέβαλε το 8χρονο παιδί εάν ήταν πλήρως εμβολιασμένο, αναφέρει στο iatropedia.gr γιατρός του νοσοκομείου Παίδων, ο οποίος συμπληρώνει ότι, τα αποτελέσματα των εξετάσεων του κέντρου στην Βρετανία, δεν αναμένεται να προκαλέσουν ανατροπή στην υπόθεση, έχουν όμως, μεγάλο επιστημονικό ενδιαφέρον για την επανεμφάνιση κρούσματος μετά από δεκαετίες.</p>
      <p>Προσέθεσε, επίσης, ότι από την πρώτη στιγμή οι θεράποντες γιατροί του στη Μονάδα Εντατικής Θεραπείας, εντόπισαν στο βιβλιάριο υγείας του παιδιού ατελή εμβολιασμό.</p>
      <p>Ο γιατρός είναι κατηγορηματικός. Είναι αδύνατον παιδί να νοσήσει από διφθερίτιδα, ενώ έχει πλήρη εμβολιαστική κάλυψη. Εάν συμβαίνει κάτι τέτοιο, θα είναι εξαιρετικά σπάνιο και πρωτοφανές, αναφέρει χαρακτηριστικά: “Αυτό είναι κάτι που μπορεί να το καταλάβει ο καθένας. Όταν κάποιος είναι πλήρως εμβολιασμένος μέχρι σήμερα στην Ελλάδα δεν έχει εμφανιστεί ποτέ κρούσμα διφθερίτιδας. Όχι θάνατος, ούτε καν κρούσμα. Αυτό!”</p>
      <p>Διαβάστε τη συνέχεια στο <a href="https://www.iatropedia.gr/eidiseis/giatros-tou-paidon-adiamfisvititi-i-diftheritida-ston-8chrono-para-tis-anepisimes-diavevaioseis-oti-eiche-kanei-ta-emvolia/125024/">iatropedia.gr</a></p>
    </article>
  </body>
</html>