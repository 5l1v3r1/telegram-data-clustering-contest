<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/mesajul-sefei-de-promotie-a-unei-scoli-de-politie-catre-colegi-nu-uitati-ca-inainte-de-a-fi-politisti-sunteti-oameni-18631836"/>
    <meta property="og:site_name" content="Gândul"/>
    <meta property="article:published_time" content="2019-11-29T13:12:35+00:00"/>
    <meta property="og:title" content="Mesajul şefei de promoţie a unei şcoli de Poliţie către colegi: Nu uitaţi că, înainte de a fi poliţişti, sunteţi oameni"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Mesajul şefei de promoţie a unei şcoli de Poliţie către colegi: Nu uitaţi că, înainte de a fi poliţişti, sunteţi oameni</h1>
      <h2>Viitorii poliţişti să îşi păstreze principiile, să fie schimbarea de care este nevoie şi să nu uite că, înainte de a fi poliţişti, sunt oameni - este mesajul către colegi al şefei de promoţie a Şcolii de Agenţi de Poliţie „Septimiu Mureşan” Cluj-Napoca, la absolvire.</h2>
      <address><time datetime="2019-11-29T13:12:35+00:00">29 Nov 2019, 13:12</time> by <a rel="author" href="https://www.gandul.info/autor/vasile-magradean" target="_blank">Vasile Magradean</a></address>
      <p>Şefa de promoţie a Şcolii de Agenţi de Poliţie „Septimiu Mureşan” Cluj-Napoca, Andreea-Elena Scafeş, a spus, vineri, adresându-se colegilor la festivitatea de absolvire, că aceştia trebuie să încerce să fie schimbarea de care este nevoie.</p>
      <p>„Fiţi mândri că aţi reuşit. Păstraţi-vă principiile, implicaţi-vă şi încercaţi să fiţi schimbarea de care este nevoie. Onoraţi jurământul pe care l-aţi depus astăzi şi, poate cel mai important, nu uitaţi că, înainte de a fi poliţişti, sunteţi oameni”, a spus Andreea-Elena Scafeş.</p>
      <p>Ea din judeţul Suceava şi a absolvit Şcoala de agenţi de poliţie ca şef de promoţie, cu media 9,90.</p>
      <p>La festivitatea de acordare a gradului profesional de agent de poliţie au participat, printre alţii, adjunctul inspectorului general al Poliţiei Române, chestor de poliţie Carmen Camelia Ţuicu, mitropolitul Clujului, IPS Andrei, autorităţi locale şi judeţene.</p>
      <p>Cei 287 de absolvenţi ai Şcolii de Agenţi de Poliţie „Septimiu Mureşan” Cluj-Napoca, 158 de băieţi şi 129 de fete, se vor prezenta în 2 decembrie la sediile unităţilor de poliţie la care au fost repartizaţi.</p>
      <p>Toţi agenţii au fost pregătiţi pentru specializările Ordine publică, iar o parte dintre aceştia au parcurs module diferenţiate de Investigaţii criminale şi Cercetarea criminalistică a infracţiunilor.</p>
      <p>Şcoala de poliţie clujeană a fost înfiinţată în 2004 şi a pregătit, până în prezent, 17 serii de elevi, reprezentând peste 4.500 de agenţi de poliţie.</p>
      <related>
        <h4>Citeşte şi</h4>
        <a href="https://www.gandul.info/politica/vicepremierul-raluca-turcan-educatia-transporturile-si-agricultura-nu-pierd-niciun-leu-banii-nu-au-existat-in-realitate-18631833?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/klaus-iohannis-va-participa-marti-si-miercuri-la-reuniunea-nato-la-nivel-inalt-18631822?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/infiorator-o-femeie-din-dolj-a-fost-gasita-moarta-in-casa-iar-fostul-ei-sot-spanzurat-in-pod-barbatul-a-lasat-un-bilet-inainte-sa-se-sinucida-18631770?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>