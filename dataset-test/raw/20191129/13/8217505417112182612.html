<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/motomondiale/motoe-lcr-e-team-canepa-simeon-piloti-2020/"/>
    <meta property="og:site_name" content="Corsedimoto"/>
    <meta property="article:published_time" content="2019-11-29T13:19:06+00:00"/>
    <meta property="og:title" content="MotoE: LCR E-Team, Niccolò Canepa e Xavier Simeon i piloti 2020"/>
    <meta property="og:description" content="Cambio di formazione a metà per LCR E-Team nel 2020. Confermato Niccolò Canepa, al suo fianco arriva il pilota belga Xavier Simeon."/>
  </head>
  <body>
    <article>
      <h1>MotoE: LCR E-Team, Niccolò Canepa e Xavier Simeon i piloti 2020</h1>
      <h2>Cambio di formazione a metà per LCR E-Team nel 2020. Confermato Niccolò Canepa, al suo fianco arriva il pilota belga Xavier Simeon.</h2>
      <address><time datetime="2019-11-29T13:19:06+00:00">29 Nov 2019, 13:19</time> by <a rel="author" href="https://www.corsedimoto.com/author/dtamantini/" target="_blank">Diana Tamantini</a></address>
      <p>Una conferma ed un volto nuovo nella struttura di Lucio Cecchinello in MotoE. Il primo caso è quello di <b>Niccolò Canepa</b>, che disputerà quindi anche la seconda stagione del campionato elettrico con i colori del LCR E-Team. Il secondo caso è quello di <b>Xavier Simeon</b>, in arrivo da Avintia Esponsorama Racing, con cui ha ha chiuso al 6° posto la Coppa del Mondo MotoE 2019. Eredita la Energica Ego Corsa di Randy De Puniet, che ha annunciato il suo ritiro da questo campionato dopo l’ultimo round a Valencia.</p>
      <p><i>“Si trattava di una sfida per gli organizzatori, le squadre ed i piloti”</i> ha detto <b>Lucio Cecchinello</b>. <i>“Il lavoro congiunto ha portato ad un campionato unico ed emozionante per i fan delle due ruote. Sono davvero fiero di far parte di questo progetto. Ringrazio Niccolò e Randy, hanno dimostrato di essere veri professionisti al debutto su queste moto elettriche. Siamo lieti di annunciare ora la collaborazione con Xavier Simeon, oltre al rinnovo con Niccolò Canepa. Sono entrambi piloti di esperienza e talentuosi, la combinazione perfetta per LCR E-Team.”</i></p>
      <p><i>“Sono lieti di entrare a far parte di questa squadra”</i> ha aggiunto <b>Xavier Simeon</b>. <i>“Dopo la prima stagione MotoE, questa è una grande opportunità, trattandosi di un team molto professionale, che offre un supporto di qualità. Sono sicuro che faremo tante belle cose insieme. Nel 2019 ho conquistato due podi, ora l’obiettivo diventa vincere quante più gare possibili e lottare per il titolo. Ringrazio Zelos, i miei sponsor e Lucio per il supporto.”</i></p>
      <p>Chiaramente contento per il rinnovo <b>Niccolò Canepa</b>. <i>“La prima stagione MotoE è stata davvero emozionante. All’inizio ho fatto un po’ di fatica ad adattarmi, ma passo dopo passo sono migliorato. Voglio ringraziare tutta la squadra per il supporto che mi ha dato nel corso di questa nuova avventura. Il 2019 è stato il mio ‘primo anno di scuola’, fondamentale per capire il potenziale della moto sui vari circuiti, ma l’anno prossimo voglio essere davanti. Ringrazio Lucio e tutto il LCR E-Team per la rinnovata fiducia per il 2020.”</i></p>
    </article>
  </body>
</html>