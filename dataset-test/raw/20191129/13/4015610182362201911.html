<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816678"/>
    <meta property="og:site_name" content="Sportal.bg"/>
    <meta property="article:published_time" content="2019-11-29T13:42:00+00:00"/>
    <meta property="og:title" content="Нефтохимик отпътува за Ловеч"/>
    <meta property="og:description" content="С група от 18 футболисти, рано тази сутрин, отборът на Нефтохимик замина за предстоящото гостуване на Спартак (Плевен).  Двубоят от XVII-ия кръг на ..."/>
  </head>
  <body>
    <article>
      <h1>Нефтохимик отпътува за Ловеч</h1>
      <address><time datetime="2019-11-29T13:42:00+00:00">29 Nov 2019, 13:42</time> by <a rel="author">SPORTAL.BG</a></address>
      <p>С група от 18 футболисти, рано тази сутрин, отборът на <a href="https://www.sportal.bg/statistics_team_news.php?champ=26&amp;team=402">Нефтохимик</a> замина за предстоящото гостуване на <a href="https://www.sportal.bg/statistics_team_news.php?champ=26&amp;team=355">Спартак (Плевен)</a>.  Двубоят от XVII-ия кръг на Втора лига е утре /30.11/, от 14:30 ч., на стадиона в Ловеч, където Спартак приема съперниците си. Следобед „шейховете“ ще проведат в Ловеч последното си занятие преди мача.<br/><br/>С отбора днес не отпътува  <a href="https://www.sportal.bg/statistics_player.php?team=402&amp;player=10128&amp;champ=26">Мирослав Радев</a>, който до края на годината ще се възстановява от травма на коляното. От списъка на <a href="https://www.sportal.bg/statistics_manager_details.php?champ=26&amp;team=402">Диян Петков</a> отпаднаха и <a href="https://www.sportal.bg/statistics_player.php?team=402&amp;player=8899&amp;champ=26">Живко Петков</a> и <a href="https://www.sportal.bg/statistics_player.php?team=402&amp;player=1180&amp;champ=26">Цветан Филипов</a>, които търпят наказание лишаване от състезателни права за една среща.<br/><br/>В предишния кръг Нефтохимик записа равенство 3:3 при домакинството си на <a href="https://www.sportal.bg/statistics_team_news.php?champ=26&amp;team=10">Локомотив (София)</a>, а Спартак (Плевен) се наложи като гост над <a href="https://www.sportal.bg/statistics_team_news.php?champ=26&amp;team=500">Кариана (Ерден)</a> с 3:2. Във временното класиране „шейховете“ са на девета позиция с 21 точки, а плевенчани са последни в групата, с 6 пункта. Срещата ще се ръководи от рефера Рюстем Карагерен, с помощници Атанас Делчев и Владимир Хубенов. Четвърти съдия е Мустафа Шефкет.<br/><br/><b>Ето и групата на Нефтохимик за гостуването на Спартак (Плевен)</b>: <a href="https://www.sportal.bg/statistics_player.php?team=402&amp;player=974852&amp;champ=26">Павел Здравков</a>, <a href="https://www.sportal.bg/statistics_player.php?team=402&amp;player=10491&amp;champ=26">Росен Андонов</a>, <a href="https://www.sportal.bg/statistics_player.php?team=402&amp;player=8126&amp;champ=26">Ерик Почански</a>, <a href="https://www.sportal.bg/statistics_player.php?team=402&amp;player=1559294&amp;champ=26">Димитър Костадинов</a>, <a href="https://www.sportal.bg/statistics_player.php?team=402&amp;player=42258&amp;champ=26">Атанас Ташолов</a>, <a href="https://www.sportal.bg/statistics_player.php?team=402&amp;player=12759&amp;champ=26">Джунейт Али</a>, <a href="https://www.sportal.bg/statistics_player.php?team=402&amp;player=5074&amp;champ=26">Иван Цачев</a>, <a href="https://www.sportal.bg/statistics_player.php?team=402&amp;player=1026&amp;champ=26">Николай Костов</a>, <a href="https://www.sportal.bg/statistics_player.php?team=402&amp;player=6666&amp;champ=26">Галин Димов</a>, Йолиян Милков, Кристиян Мирославов, <a href="https://www.sportal.bg/statistics_player.php?team=402&amp;player=1559302&amp;champ=26">Цветан Чахов</a>, <a href="https://www.sportal.bg/statistics_player.php?team=402&amp;player=12703&amp;champ=26">Пламен Тенев</a>, <a href="https://www.sportal.bg/statistics_player.php?team=402&amp;player=32898&amp;champ=26">Радослав Апостолов</a>, <a href="https://www.sportal.bg/statistics_player.php?team=402&amp;player=15216&amp;champ=26">Боримир Карамфилов</a>, <a href="https://www.sportal.bg/statistics_player.php?team=402&amp;player=4700&amp;champ=26">Диян Молдованов</a>, <a href="https://www.sportal.bg/statistics_player.php?team=402&amp;player=15245&amp;champ=26">Иван Колев</a>, <a href="https://www.sportal.bg/statistics_player.php?team=402&amp;player=1449&amp;champ=26">Цветомир Цонков</a></p>
    </article>
  </body>
</html>