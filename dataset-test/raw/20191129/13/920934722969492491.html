<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/shadowgun-legends-antarktida/"/>
    <meta property="og:site_name" content="Svět Androida"/>
    <meta property="article:published_time" content="2019-11-29T13:21:12+00:00"/>
    <meta property="og:title" content="V Shadowgun Legends nyní můžete pomáhat chránit Antarktidu"/>
    <meta property="og:description" content="Brněnské studio Madfinger Games se znovu rozhodlo pomáhat. Současná pomoc Antarktidě v Shadowgun Legends spočívá v několika pestrých možnostech pro hráče."/>
  </head>
  <body>
    <article>
      <h1>V Shadowgun Legends nyní můžete pomáhat chránit Antarktidu</h1>
      <address><time datetime="2019-11-29T13:21:12+00:00">29 Nov 2019, 13:21</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>I hraním her je možné <b>pomáhat potřebným nebo životnímu prostředí</b>. Dokázaly to už různé firmy, tituly a herní mechanismy. Do řady filantropů se letos znovu zařadili také čeští Madfinger Games. Do své hry <a href="https://www.svetandroida.cz/tag/shadowgun-legends/">Shadowgun Legends</a> na týden implementovali <b>novinky, které umožňují hráčům pomáhat Českému antarktickému nadačnímu fondu</b> a seznámit se s jeho posláním. Jde již o druhou podobnou aktivitu brněnského studia, které vloni v rámci projektu Armistice <b>pomáhalo dětem postiženým válkou</b>. Současná pomoc Antarktidě v Shadowgun Legends spočívá v několika pestrých možnostech pro hráče.</p>
      <p>Od 28. listopadu do 5. prosince ve hře <b>uživatelé narazí na množství novinek</b>, které se k benefiční akci vážou. Tou hlavní a nejviditelnější jsou <b>vejce tučňáků, která padají ze zabitých nepřátel</b>. Nasbírané odměny je následně možné <b>směnit u vendora</b> za tematické “camo” nálepky na brnění. Za vejce lze také získat <b>brokovnici a samopal</b> třídy Epic. Přímou podporu <a href="http://antarcticfoundation.cz/">práce vědců</a> pak poskytuje hlavně možnost <b>nákupu dvou setů Antarctic</b> brnění. Veškerý výtěžek pošle studio na účet fondu.</p>
      <figure>
        <img src="https://www.svetandroida.cz/media/2018/11/shadowgun-legends-launch-trailer.jpg"/>
      </figure>
      <p>Aby vývojáři vtáhli hráče do mrazivého prostředí ještě víc, připravili na <b>pondělí 2. prosince spuštění adventure modulu “Pod absolutní nulou”</b> vedoucí k získání dalších speciálních odměn. Patří mezi ně nálepky na zbroj se zimním motivem vločky, zimní maskáčový motiv na celou zbroj a epická sniper puška “Black Ice”.</p>
      <p>Týdenní pomoc Antarktidě v Shadowgun Legends nese oficiální název “Johannova polární záchrana” a odkazuje na antarktickou stanici Johanna Gregora Mendela na ostrově Jamese Rosse. Tu postavila a provozuje Masarykova univerzita v Brně.</p>
      <h3>SHADOWGUN LEGENDS</h3>
      <p>
        <a href="https://play.google.com/store/apps/details?id=com.madfingergames.legends">
          <pic src="https://lh3.googleusercontent.com/L4_A7d-IQ6jyrd5NxRUWNVyOxvWk_E8_Mn_9dOscP_pWhKWUKm-lNN39iOdeXH3ZnQ=s180" width="80" height="80"/>
          <br/>
        </a>
        <a href="https://play.google.com/store/apps/dev?id=7951118518332869031">MADFINGER Games<br/></a>
        <a href="https://play.google.com/store/apps/details?id=com.madfingergames.legends">Instalovat (Free)</a>
      </p>
      <h3>Podpoříte fond například nákupem brnění ve hře?</h3>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a70-a705f-dual-sim-blue-p-99350?utm_source=svetandroida&amp;utm_medium=banner-a70-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g975fz-128gb-dual-sim-black-p-97488?utm_source=svetandroida&amp;utm_medium=banner-s10-plus-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/google-stadia-root-navod/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.mp.cz/mobilni-telefon-samsung-galaxy-a40-a405f-dual-sim-white-p-99321?utm_source=svetandroida&amp;utm_medium=banner-a40-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/rog-phone-ii-ultimate-strix/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/google-stadia-play-store/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/shadowgun-war-games-predregistrace/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/google-otevira-herni-studio-stadia/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/xiaomi-black-shark-2-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/hra-o-truny-beyond-the-wall/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/google-stadia-hrani-her/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/xiaomi-black-shark-recenze/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>