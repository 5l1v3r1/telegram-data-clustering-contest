<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153217-volynianyna-iakyj-na-avtostancii-pobyv-patrulnogo-vidpustyly-dodomu"/>
    <meta property="og:site_name" content="ВолиньPost"/>
    <meta property="article:published_time" content="2019-11-29T13:19:00+00:00"/>
    <meta property="og:title" content="Волинянина, який на автостанції побив патрульного, відпустили додому"/>
    <meta property="og:description" content="У Любешівському районному суді обрали запобіжний захід місцевому жителю, котрий на території автостанції нещодавно побив поліцейського."/>
  </head>
  <body>
    <article>
      <h1>Волинянина, який на автостанції побив патрульного, відпустили додому</h1>
      <address>
        <time datetime="2019-11-29T13:19:00+00:00">29 Nov 2019, 13:19</time>
      </address>
      <p>У Любешівському районному суді обрали запобіжний захід місцевому жителю, котрий <a href="http://www.volynpost.com/news/153055-volynianynu-iakyj-na-avtostancii-pobyv-policejskogo-svityt-do-5-rokiv-tyurmy">на території автостанції нещодавно побив поліцейського.</a><br/><br/>До суду надійшло клопотання від органу досудового розслідування про те, аби обрати підозрюваному запобіжний захід у вигляді домашнього арешту – з 22 години вечора до 6 години ранку. Мотивація – він проживає неподалік державного кордону, а отже, може здійснити спроби уникнути покарання, покинувши територію України, - пише <a href="http://novezittya.in.ua/podiji-rajonu/4215-obraly-zapobizhnyi-zakhid-choloviku-iakyi-pobyv-politseiskoho?fbclid=IwAR0mCFDlZZLjK_Lun_d4GyBnDGOBZZaTiNFa3iMzXWjmToWxfDt4lrjCRf8">"Нове життя".</a><br/><br/>Натомість під кінець засідання прокурор висловив свою думку, що, зважаючи на позитивну характеристику підозрюваного з місця проживання та місця роботи, а також те, що цей чоловік повністю визнає свою вину та помирився із потерпілим, можна обрати менш суворий запобіжний захід.<br/><br/>У результаті суд відхилив клопотання органу досудового розслідування та обрав запобіжний захід у вигляді особистих зобов’язань. А саме – не покидати місця проживання, здати правоохоронцям свій паспорт для виїзду за кордон, інші документи, що дають право на виїзд з України і в'їзду в Україну та ін.<br/><br/>Нагадаємо, <b><a href="http://www.volynpost.com/news/152442-pianyj-volynianyn-na-avtostancii-pobyv-policejskogo">17 листопада 54-річний житель Любешівського району, перебуваючи у стані алкогольного сп’яніння,</a></b> на території автостанції Любешова спричинив тілесні ушкодження та пошкодив формений одяг поліцейському.</p>
    </article>
  </body>
</html>