<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-ardea/ardea-lite-tra-mamme-inizia-su-whatsapp-e-finisce-in-ospedale-rissa.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-29T13:52:37+00:00"/>
    <meta property="og:title" content="Ardea, lite tra mamme inizia su whatsapp e finisce in ospedale: rissa davanti alla scuola"/>
    <meta property="og:description" content="Mamme tecnologiche e rissose ad Ardea, dove ieri una lite iniziata su whatsapp è finita prima davanti ai cancelli di scuola, poi al pronto soccorso dell’ospedale di Aprilia. Ma partiamo dall’inizio. Le protagoniste sono un piccolo gruppo di mamme degli alunni della scuola elementare divia Tanaro, a Tor San Lorenzo, tutti bimbi di età compresa tra […]"/>
  </head>
  <body>
    <article>
      <h1>Ardea, lite tra mamme inizia su whatsapp e finisce in ospedale: rissa davanti alla scuola</h1>
      <address><time datetime="2019-11-29T13:52:37+00:00">29 Nov 2019, 13:52</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2018/01/118_ambulanza_responsabile_civile-e1516298002412.png"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Mamme tecnologiche e rissose ad <b>Ardea</b>, dove ieri una lite iniziata su <b>whatsapp </b>è finita prima davanti ai cancelli di scuola, poi al pronto soccorso dell’ospedale di <b>Aprilia</b>.</p>
      <p>Ma partiamo dall’inizio. Le protagoniste sono un piccolo gruppo di mamme degli alunni della <b>scuola elementare di</b><b>via Tanaro</b>, a <b>Tor San Lorenzo</b>, tutti bimbi di età compresa tra i 7 e gli 8 anni.</p>
      <p>Non si conoscono ancora i dettagli della vicenda: quello che si sa è che le donne, che si trovavano davanti alla scuola intorno alle ore 14:00, sono passate dalle parole ai fatti, picchiandosi brutalmente. Ad avere la peggio la signora <b>G.T.</b>, che è stata soccorsa dai sanitari del 118 e trasferita al pronto soccorso dell’ospedale di Aprilia, dove le hanno riscontrato un <b>trauma contusivo al cranio</b> con una prognosi di 7 giorni.</p>
      <h3>I FATTI</h3>
      <p>Da quanto emerge, pare che da giorni ci fossero dei messaggi pesanti su whatsapp tra le mamme.</p>
      <p>Una di queste a quanto pare voleva chiarire la vicenda a modo suo e, una volta arrivata davanti alla scuola, ha individuato quella che riteneva una delle sue “rivali” e l’ha aggredita, iniziando a picchiarla. A questo punto anche un’altra mamma è intervenuta, per cercare di dividere le due contendenti, ma anche lei ha rimediato qualche calcio e ceffone volante.</p>
      <p>Sul posto sono intervenuti, oltre ai <b>sanitari del 118</b>, anche i <b>carabinieri</b>della stazione di Tor San Lorenzo per sedare gli animi.</p>
      <p>Nessuna denuncia al momento è stata presentata e nessun provvedimento è stato preso, trattandosi di provvedimenti che possono scattare solo attraverso querela di parte, non ancora avvenuta.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-anzio/pontina-escalation-di-furti-tra-nuova-florida-e-tor-san-lorenzo.html"/>
        <a href="https://www.ilcorrieredellacitta.com/news-ardea/tor-san-lorenzo-investita-una-donna-e-il-suo-cane-lei-in-codice-rosso-morto-il-cane.html"/>
        <a href="https://www.ilcorrieredellacitta.com/news-ardea/tor-san-lorenzo-mattinata-di-incendi-dolosi-a-fuoco-anche-solventi-e-ricambi-di-elettrodomestici-foto.html"/>
        <a href="https://www.ilcorrieredellacitta.com/news-ardea/tor-san-lorenzo-donna-va-in-pasticceria-e-partorisce-una-bambina.html"/>
        <a href="https://www.ilcorrieredellacitta.com/news-ardea/ardea-arriva-jimmy-ghione-striscia-la-notizia-di-nuovo-alla-carica-per-i-consorzi-foto.html"/>
        <a href="https://www.ilcorrieredellacitta.com/news-ardea/tor-san-lorenzo-il-carnevale-si-fara-ci-pensa-la-pro-loco.html"/>
      </related>
    </article>
  </body>
</html>