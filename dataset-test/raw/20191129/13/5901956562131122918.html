<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/po-dveh-operacijah-se-je-oglasil-alfi-nipic-253621"/>
    <meta property="og:site_name" content="Slovenske novice"/>
    <meta property="article:published_time" content="2019-11-29T13:13:00+00:00"/>
    <meta property="og:title" content="Po dveh operacijah se je oglasil Alfi Nipič "/>
    <meta property="og:description" content="Konec oktobra je legendarni Alfi Nipič zaradi težav s trebušno slinavko pristal v bolnišnici, iz bolniške postelje pa je zaskrbljenim oboževalcem sporočil, da kljub vsemu upa, da bo lahko kmalu..."/>
  </head>
  <body>
    <article>
      <h1>Po dveh operacijah se je oglasil Alfi Nipič </h1>
      <h2>Za Alfijem Nipičem je naporno obdobje. V enem tednu je prestal kar dve operaciji.</h2>
      <address><time datetime="2019-11-29T13:13:00+00:00">29 Nov 2019, 13:13</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/26/520550.jpg"/>
          <figcaption>Alfiju Nipiču zdravje v zadnjem času res ni naklonjeno. FOTO: FACEBOOK</figcaption>
        </figure>
        <figure>
          <img src="https://www.slovenskenovice.si/images/slike/2019/11/26/521399.jpg"/>
          <figcaption>Kmalu bo spet stal na odru in pel Silvestrski poljub. FOTO: OSEBNI ARHIV</figcaption>
        </figure>
      </slideshow>
      <p>Konec oktobra je legendarni<b> Alfi Nipič </b>zaradi težav s trebušno slinavko pristal v bolnišnici, iz bolniške postelje pa je zaskrbljenim oboževalcem sporočil, da kljub vsemu upa, da bo lahko kmalu okreval doma. Njegova želja se je sicer izpolnila, a kaj ko je moral nesrečnik že po petih dneh zapustiti domačo posteljo in se znova odpraviti v bolnišnico. Petinsedemdesetletni glasbenik je imel namreč že dlje težave s hrbtenico oziroma hernijo in glede na njegove druge zdravstvene težave je bila ta zelo vprašljiva. Po sestanku so se zdravniki kljub vsemu odločili, da ga operirajo, čeprav so morali dobro premisliti, ali je zaradi njegovih težav s srcem splošna anestezija sploh primerna.</p>
      <figure>
        <img src="https://www.slovenskenovice.si/images/slike/2019/11/26/521399.jpg"/>
        <figcaption>Kmalu bo spet stal na odru in pel Silvestrski poljub. FOTO: OSEBNI ARHIV</figcaption>
      </figure>
      <p>Alfi, ki kljub vsemu ni izgubil smisla za humor, pravi, da je po zgolj petih dneh počivanja v bolnišnici le zamenjal nadstropje, in sicer se je z gastro oddelka preselil na nevrologijo. 28. oktobra je tako na operacijski mizi preživel dobri dve uri, poseg pa je potekal med drugim in petim vretencem. Po devetih dneh so mu odstranili šive, Alfi pa še razkriva, da ima na hrbtu kar deset centimetrov dolg rez. Po ne tako nedolžni operaciji še vedno okreva, in da si bo popolnoma opomogel, bo trajalo še nekaj časa. Zdaj se mora čim več gibati, a kljub temu se ne sme preveč naprezati. To pomeni, da mora čim manj sedeti, česar je vesel, saj to pomeni, da bo lahko kmalu spet stal na odru in počel tisto, kar ima najraje – pel. Legendarni glasbenik se že veseli, da bo lahko znova nastopil v novoletni oddaji v dvorani Tabor v Mariboru in vnovič zapel Silvestrski poljub, brez katerega si decembra preprosto ne znamo predstavljati. </p>
    </article>
  </body>
</html>