<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/v_ukrayini_mozhut_zyavitisya_privatni_sizo_dlya_kogo_voni_priznacheni_n1241364"/>
    <meta property="og:site_name" content="24 Канал"/>
    <meta property="article:published_time" content="2019-11-29T13:10:00+00:00"/>
    <meta property="og:title" content="В Україні можуть з'явитися приватні СІЗО: для кого вони призначені"/>
    <meta property="og:description" content="Міністерство юстиції розглядає запуск приватних слідчих ізоляторів як один із заходів для покращення роботи пенітенціарної системи."/>
  </head>
  <body>
    <article>
      <h1>В Україні можуть з'явитися приватні СІЗО: для кого вони призначені</h1>
      <address><time datetime="2019-11-29T13:10:00+00:00">29 Nov 2019, 13:10</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Міністерство юстиції розглядає запуск приватних слідчих ізоляторів як один із заходів для покращення роботи пенітенціарної системи.</b>
      </p>
      <p>У заяві, яку цитує <a href="https://www.kmu.gov.ua/news/denis-malyuska-vzhe-rozroblene-programne-zabezpechennya-dlya-obliku-zasudzhenih">пресслужба Кабінету міністрів</a>, глава міністерства Денис Малюська припускає появу платних закладів для утримання, прибуток від яких можна буде спрямувати на державні ізолятори.</p>
      <blockquote>Актуально: <a href="https://24tv.ua/kameri_u__plisnyavi_brantsi_splyat_po_cherzi_yih_byut_yaki_porushennya_znayshli_u_kiyivskomu_sizo_n1216134">Камери у плісняві, бранці сплять по черзі, їх б’ють: які порушення знайшли у Київському СІЗО</a></blockquote>
      <p>За його словами, приватні СІЗО матимуть вигляд готелів з посиленою охороною. Він додав, що особи, у яких є кошти, зможуть там перебувати і очікувати вирок суду. За рахунок цих грошей Мін'юст хоче покрити витрати і перебування осіб, які будуть перебувати у звичайних СІЗО. </p>
      <p>Він додав, що такі новації потребуватимуть і змін у законодавстві.</p>
      <p>Серед інших цілей, які декларує Мін'юст у своїй презентації:</p>
      <ul>
        <li>запровадження покарань, які не передбачають позбавлення волі;</li>
        <li>програми корекції, які мають підготувати засуджених до звільнення;</li>
        <li>електронізація пенітенціарної системи.</li>
      </ul>
      <p>У жовтні 2019 року Денис Малюська повідомив, що його відомство розглядає можливість будівництва нових тюрем за європейським зразком.</p>
      <h3>Що відомо про ситуацію у Київському СІЗО</h3>
      <p>Відзначимо, що більшість камер у Київському СІЗО, які, до слова, були зведені ще 200 років тому, продовжують перебувати у непридатному для утримання людей стані. </p>
      <ul>
        <li>Частині ув’язнених доводиться спати по черзі, чи безпосередньо на підлозі, бо не вистачає спальних місць.</li>
        <li>Внаслідок відсутності доступу до чистої питної води, засудженим та особам, узятим під варту, доводиться пити водопровідну воду.</li>
        <li>Камери більшості карцерів слідчого ізолятора мають недостатнє природне та штучне освітлення.</li>
        <li>Матраци, подушки засуджених та осіб, узятих під варту, перебувають у вкрай зношеному стані та потребують заміни та списання. Попри наявності на складах слідчого ізолятора достатньої кількості постільної білизни, в’язням її фактично не видають.</li>
        <li>В ході візиту було виявлено ув’язненого з тілесними ушкодженнями, які були ним отримані під час перебування в слідчому ізоляторі.</li>
        <li>У харчоблоці на час візиту не працював жоден холодильник чи морозильна камера.</li>
        <li>В частині камер відсутні вікна та шибки. Ув’язнені закривають їх ковдрами та простирадлами.</li>
        <li>Ув’язнені жінки не мають доступу до гарячого водопостачання. Миття більшості ув’язнених в лазні не проводиться.</li>
        <li>У палаті-ізоляторі медчастини СІЗО утримувався хворий в’язень без виводу на прогулянку. В палаті три тижні було відсутнє світло, вибите скло у вікні та постійно текла вода з крану.</li>
      </ul>
      <figure>
        <img src="https://24tv.ua/resources/photos/news/620_DIR/201910/1216134_9777177.jpg?201910212913"/>
        <figcaption>В'язні сплять на підлозі, бо в СІЗО немає місця / фото пресслужба Уповноваженого з прав людини</figcaption>
      </figure>
    </article>
  </body>
</html>