<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/anhoriga-far-ersattning-efter-attaarings-dod/"/>
    <meta property="og:site_name" content="DN.SE"/>
    <meta property="article:published_time" content="2019-11-29T13:27:58+00:00"/>
    <meta property="og:title" content="Åttårings familj får halv miljon i ersättning"/>
    <meta property="og:description" content="Fyra syskon och mamman till den åttaårige pojke som dödades i en garantattack mot en lägenhet i Biskopsgården i Göteborg 2017 får skadestånd från staten."/>
  </head>
  <body>
    <article>
      <h1>Åttårings familj får halv miljon i ersättning</h1>
      <address><time datetime="2019-11-29T13:27:58+00:00">29 Nov 2019, 13:27</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Familjen till en åttaårig pojke som omkom vid en granatattack mot en lägenhet i Biskopsgården får drygt en halv miljon i ersättning från staten. Ytterligare åtta personer väntas söka ersättning.<br/>– Jag bedömer att de har goda förutsättningar, säger Anna Sundén Larsson vid Brottsoffermyndigheten.</b>
      </p>
      <p>Natten till den 22 augusti 2016 omkom åttaåriga Yuusuf när en granat exploderade inne i vardagsrummet i lägenheten där han låg och sov tillsammans med sin engelska familj.</p>
      <p>Drygt tre år senare har fem familjemedlemmar fått skadestånd från Brottsoffermyndigheten.  En syster till Yuusuf, som fick splitterskador, tilldöms 125.000 kronor. Hans mamma och tre andra syskon får cirka 100.000 kronor var.</p>
      <p>Nämnden för brottsskadeersättning anser att alla i familjen, oavsett var de befann sig i lägenheten, utsattes för ett mordförsök.</p>
      <p><b>Totalt befann sig 14 personer</b> i lägenheten i Biskopsgården och Anna Sundén Larsson, som är jurist vid Brottsoffermyndigheten, säger att ytterligare åtta personer genom ombud väntas söka ersättning.</p>
      <p>– Med tanke på nämndens bedömning nu har de väldigt goda förutsättningar, säger Sundén Larsson.</p>
      <p>Familjen har tidigare fått anhörighetsersättning. Det gäller även pojkens far och två syskon, som befann sig i England när attacken skedde. Det handlar totalt om 480.000 kronor. Skulle nämnden bedöma att även de åtta som väntas söka brottsskadeersättning har rätt till en sådan på cirka 100.000 kvar skulle den totala summan på runt 1,8 miljoner kronor.</p>
      <p>Beslutet om ersättning har dragit ut på tiden eftersom utredningen kring brottet fortfarande pågår, men myndigheten har fått tillgång till delar av den. </p>
      <p><b>Attacken mot lägenheten</b> tros ha varit en hämnd för attentatet mot restaurang Vår Krog &amp; Bar i mars 2015, där två personer sköts ihjäl och åtta skadades allvarligt.  </p>
      <p>Dödskjutningen var en del av konflikten mellan två rivaliserande gäng i Biskopsgården. Fem unga män dömdes för brottet, två av dem fick livstid och övriga tre fängelse 12–14 år. En av de livstidsdömda var skriven på adressen i Biskopsgården, där åttaåringen dödades vid granatattacken och polisen misstänker att det handlade om en hämnd för dödskjutningen på restaurangen.</p>
      <p>En misstänkt person avled senare och brottet förblir olöst.</p>
      <p>Anna Sundén Larsson påpekar att det är lättare att få ut ersättning som brottsoffer om det finns en gärningsman och fällande dom. I fallet Yuusuf bedömer nämnden att det handlar om en tydlig kränkning.</p>
      <p>– Det har mest varit en fråga om brottsrubriceringen, vilket kan vara svårt när det handlar om den okänd gärningsperson, säger Sundén Larsson.</p>
    </article>
  </body>
</html>