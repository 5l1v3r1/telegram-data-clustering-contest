<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yerli-reyting-sirketi-aciklamasi-216730h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T13:47:09+00:00"/>
    <meta property="og:title" content="Yerli reyting şirketi açıklaması"/>
    <meta property="og:description" content="Yerli kredi derecelendirme kuruluşu süreci tamamlandı. Türk bankaları, JCR Avrasya'nın yüzde 85,05 hissesini satın aldı. Bakan Albayrak, &quot;Bu girişim, ekonomimiz için hayırlı olsun&quot; açıklamasını yaptı."/>
  </head>
  <body>
    <article>
      <h1>Yerli reyting şirketi açıklaması</h1>
      <h2>Yerli kredi derecelendirme kuruluşu süreci tamamlandı. Türk bankaları, JCR Avrasya'nın yüzde 85,05 hissesini satın aldı. Bakan Albayrak, "Bu girişim, ekonomimiz için hayırlı olsun" açıklamasını yaptı.</h2>
      <address>
        <time datetime="2019-11-29T13:47:09+00:00">29 Nov 2019, 13:47</time>
      </address>
      <p>Türkiye Bankalar Birliği'nin internet sitesi üzerinden yapılan açıklamada, yeni ortaklığın finansal piyasalardan borçlanmak isteyen şirketlerin kredi değerliliğini tespit edeceği belirtildi.</p>
      <p>Açıklamada pay devir ve hissedarlar sözleşmesinin 28 Kasım 2019’da imzalandığı ifade edildi.</p>
      <p>Türkiye Bankalar Birliği, açıklamasında "Ulusal derecelendirme kuruluşu özellikle risk yönetimi ve borçlanma piyasalarının etkinliği açısından önemli bir görev üstlenerek yerel şirketlerin kredi derecelendirilmesi konusunda daha aktif olacak" ifadesini kullandı.</p>
      <p>Bankaların yüzde 2,86 payla ortak olacağı yeni yapıda, en yüksek pay yüzde 18,5 ile Borsa İstanbul'a ait olacak.</p>
      <p>Hisse devrinin tamamlanmasının ardından JCR Avrasya’nın yeni ortaklık yapısı şu şekilde oluşacak: </p>
      <p>
        <b>BAKAN ALBAYRAK'TAN AÇIKLAMA</b>
      </p>
      <p>Hazine ve Maliye Bakanı Berat Albayrak, Twitter'dan yaptığı açıklamayla girişime destek verdi. Albayrak, "Yerli reyting şirketimiz, BIST ve Bankalar Birliği ortak girişimi ile kuruldu.</p>
      <p>Özel sektörün kredi değerliliğini hızlı ve doğru tespit ederek kaynakların daha verimli kullanılmasına ve ekonomide sağlıklı büyümeye destek sağlayacak olan bu girişim, ekonomimiz için hayırlı olsun" dedi. </p>
      <figure>
        <img src="https://www.olay.com.tr/d/other/banka.jpg"/>
      </figure>
    </article>
  </body>
</html>