<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/jucker-sfat-pentru-ursula-308270.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T13:48:21+00:00"/>
    <meta property="og:title" content="Îndemnul lui Juncker pentru Ursula von der Leyen la predarea ștafetei la ședia Comisiei Europene: &quot;Europa are nevoie să i se poarte de grijă&quot;"/>
    <meta property="og:description" content="&quot;Aveți grijă de Europa!&quot; Aceasta este îndemnul lui Jean-Claude Juncker la final de mandat în fruntea Comisiei Europene pentru urmașa sa, Ursula von der Leyen. &quot;Îi voi spune (nr. doamnei von der Leyen) că..."/>
  </head>
  <body>
    <article>
      <h1>Îndemnul lui Juncker pentru Ursula von der Leyen la predarea ștafetei la ședia Comisiei Europene: "Europa are nevoie să i se poarte de grijă"</h1>
      <address><time datetime="2019-11-29T13:48:21+00:00">29 Nov 2019, 13:48</time> by <a rel="author">Sebastian Pricop</a></address>
      <p>"Aveți grijă de Europa!" Aceasta este îndemnul lui Jean-Claude Juncker la final de mandat în fruntea Comisiei Europene pentru urmașa sa, Ursula von der Leyen.</p>
      <p>"Îi voi spune (nr. doamnei von der Leyen) că trebuie să aibă grijă de Europa. Europa are nevoie să i se poarte de grijă", a afirmat Juncker în ultima sa apariție la sediul Comisiei Europene înainte de preluarea mandatului, conform Agerpres.</p>
      <p>Cu toate acestea, Juncker a subliniat că nu va oferi sfaturi publice privind gestionarea problemelor.</p>
      <p>"Europa este şi va rămâne iubirea vieţii mele. Europa este cel mai bun loc din lume în care poţi locui. Să fii născut în Europa de după război şi de după căderea Cortinei de Fier înseamnă să fi câştigat loteria vieţii", a declarat Jean-Claude Juncker.</p>
      <p>În acelaşi timp, Juncker s-a declarat "extrem de preocupat" în legătură cu faptul că statul de drept nu este suficient de respectat în mai multe state membre ale UE.</p>
      <p>Preşedintele în exerciţiu al Comisiei Europene a spus că este bucuros să părăsească acest post, menţionând că această funcţie "nu este una dintre cele mai uşoare".<br/>  </p>
    </article>
  </body>
</html>