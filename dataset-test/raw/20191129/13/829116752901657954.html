<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191128-profi-csalas-terjed-auchan-nevevel.html"/>
    <meta property="og:site_name" content="Origo"/>
    <meta property="article:published_time" content="2019-11-29T13:37:00+00:00"/>
    <meta property="og:title" content="Profi csalás terjed az Auchan nevével"/>
    <meta property="og:description" content="Az áruházlánc ismét figyelmeztet mindenkit, érdemes a szokottnál jobban odafigyelnie."/>
  </head>
  <body>
    <article>
      <h1>Profi csalás terjed az Auchan nevével</h1>
      <address><time datetime="2019-11-29T13:37:00+00:00">29 Nov 2019, 13:37</time> by <a rel="author">Origo</a></address>
      <p>
        <b>Közleményt adott ki az Auchan magyarországi vállalata, melyben arra hívják fel a figyelmet, rendkívül kifinomult módon, a cég nevével visszaélve próbálnak csalást elkövetni rosszindulatúak. Ez már nem az első eset, hogy ilyennek próbálkoznak.</b>
      </p>
      <p>"Szeretnénk felhívni a fogyasztók figyelmét, hogy az Auchan nevével visszaélve, az áruházlánc nevében ismeretlenek kéretlen SMS-ben valótlan információkat terjesztenek" - írja az áruházlánc <a href="https://www.auchan.hu/reszletek/hirek/keretlen-sms-ben-ismet-megprobalnak-visszaelni-az-auchan-nevevel">honlapján</a>.</p>
      <p>A csalók megpróbálnak visszaélni az Auchan nevével. A szöveges üzenet arról tájékoztatja a címzettet, hogy iPhone11 készüléket nyert. Az SMS emellett egy a vállalat logójával ellátott, hamis weboldalra vezető linket is tartalmaz.</p>
      <p>A weboldal az óvatlan látogatók megtévesztésére alkalmas kialakítással készült. Nagyon figyeljen oda, és ha ezzel találkozik, az oldalon ne kezdjen böngészni, illetve azon semmilyen adatát ne adja meg.</p>
      <figure>
        <img src="https://cdn.nwmgroups.hu/s/img/i/1911/20191128gazdasag-auchan.jpg?w=644&amp;h=307"/>
        <figcaption>A figyelmetlen felhasználókat megtévesztheti a profi módon kialakított, de valójában csalók weboldal<cite>Forrás: Auchan Magyarország</cite></figcaption>
      </figure>
      <p>"Az Auchan kijelenti, hogy nem indított ilyen nyereményjátékot és arra kéri a fogyasztókat, hogy ha ilyen üzenetet kapnak, azt hagyják figyelmen kívül, illetve töröljék azt, a linkre vagy a weboldalon megjelenő gombokra pedig ne kattintsanak." - figyelmezteti a vásárlókat az áruházlánc.</p>
    </article>
  </body>
</html>