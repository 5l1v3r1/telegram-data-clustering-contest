<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/polonchanina-vidpravili-na-gromadski-roboti-za-borg-po-alimentah-10976140.html"/>
    <meta property="og:site_name" content="Всім"/>
    <meta property="article:published_time" content="2019-11-29T13:30:00+00:00"/>
    <meta property="og:title" content="Полончанина відправили на громадські роботи за борг по аліментах"/>
    <meta property="og:description" content="Чоловік заборгував 99349 гривень. Він не платив по аліментах понад півтора року."/>
  </head>
  <body>
    <article>
      <h1>Полончанина відправили на громадські роботи за борг по аліментах</h1>
      <address><time datetime="2019-11-29T13:30:00+00:00">29 Nov 2019, 13:30</time> by <a rel="author" href="https://vsim.ua/authors/stas" target="_blank">Стас Скрипкарь</a></address>
      <ul>
        <li>Чоловік заборгував 99349 гривень.</li>
        <li>Він не платив по аліментах понад півтора року.</li>
      </ul>
      <p>У Полонному розлучилася сімейна пара. Неповнолітня дівчинка залишилася з мамою. А тато добровільно допомагав дитині. Через півтора року чоловіка покликали до суду. З’ясувалося, що він має борг по аліментах в розмірі 99349 гривень.</p>
      <p>У суді полончанин вину не визнав. Чоловік повідомив, що не знав про наявність судового рішення. Коли ж дізнався, частково почав сплачувати аліменти. За словами чоловіка, своїй дитині допомагав добровільно. А після розірвання шлюбу, через колишню тещу, передав дитині кошти в сумі 2500 доларів. </p>
      <p>Колишня родичка інформацію підтвердила. Жінка зазначила, що її дочка претензій до екс-чоловіка не має. Бо той, нібито, добровільно бере участь в матеріальному забезпеченні дочки.</p>
      <p>Полонський суд вислухав усі сторони й таки визнав неплатника аліментів винним. Йому призначили покарання у вигляді 120 годин суспільно корисних робіт. </p>
      <p>Постанова поки законної сили не набрала і може бути оскаржена до Хмельницького апеляційного суду. Про це повідомляють у прес-службі Полонського районного суду.</p>
      <p>
        <b>Слідкуйте за новинами Хмельницького у <a href="https://vsim.ua/goto/aHR0cCUzQSUyRiUyRnd3dy5mYWNlYm9vay5jb20lMkZ2c2ltLnVh">Facebook</a>, <a href="https://vsim.ua/goto/aHR0cCUzQSUyRiUyRnRlbGVncmFtLm1lJTJGdnNpbXVhX2JvdA==">Telegram</a>, <a href="https://vsim.ua/goto/aHR0cCUzQSUyRiUyRmluc3RhZ3JhbS5jb20lMkZ2c2ltX2th">Instagram</a>, <a href="https://vsim.ua/goto/aHR0cCUzQSUyRiUyRnVybHNob3J0ZW5lci5hdCUyRm10RFM0">Viber</a> та <a href="https://vsim.ua/goto/aHR0cCUzQSUyRiUyRnd3dy55b3V0dWJlLmNvbSUyRnVzZXIlMkZ2c2ltdWEx">YouT</a></b>
      </p>
    </article>
  </body>
</html>