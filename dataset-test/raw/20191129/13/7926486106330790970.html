<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014749/%D8%A2%D9%85%D8%A7%D8%B1-%D8%B9%D8%AC%DB%8C%D8%A8-%D9%87%D8%A7%D9%81%D8%A8%DA%A9-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%DB%B1%DB%B2-%D9%87%D9%81%D8%AA%D9%87-%D8%A7%D8%A8%D8%AA%D8%AF%D8%A7%DB%8C%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T13:20:38+00:00"/>
    <meta property="og:title" content="آمار عجیب هافبک استقلال در ۱۲ هفته ابتدایی"/>
    <meta property="og:description" content="فرشید باقری هافبک استقلال در ۱۲ هفته ابتدایی لیگ برتر تنها در ۲۰۷ دقیقه برای تیمش به میدان رفته است."/>
  </head>
  <body>
    <article>
      <h1>آمار عجیب هافبک استقلال در ۱۲ هفته ابتدایی</h1>
      <address>
        <time datetime="2019-11-29T13:20:38+00:00">29 Nov 2019, 13:20</time>
      </address>
      <p>
        <i>فرشید باقری هافبک استقلال در ۱۲ هفته ابتدایی لیگ برتر تنها در ۲۰۷ دقیقه برای تیمش به میدان رفته است.</i>
      </p>
      <p>به گزارش مشرق، <b>فرشید باقری </b>فصل گذشته در ۲۰ مسابقه این تیم برای آبی پوشان به میدان رفت و البته به دلیل اتفاقات بعد از دربی گذشته چند هفته‌ای به دلیل محرومیت در ترکیب تیمش حضور نداشت. این بازیکن هفته‌های پایانی لیگ گذشته را به دلیل مصدومیت از ناحیه مچ پا از دست داد اما وی در ادامه از جراحی پایش پشیمان شد و با پشت سر گذاشتن دوران مصدومیت <b>استقلال </b>را در ابتدای فصل همراهی کرد.</p>
      <blockquote>بیشتر بخوانید:<br/><a href="https://www.mashreghnews.ir/news/1014730/%D9%88%D8%B6%D8%B9%DB%8C%D8%AA-%DA%86%D8%B4%D9%85%DB%8C-%D9%88-%D8%AF%D8%A7%D9%86%D8%B4%DA%AF%D8%B1">وضعیت چشمی و دانشگر</a></blockquote>
      <p>هافبک استقلال در دیدار اول مقابل ماشین‌سازی به میدان رفت اما در بازی با فولاد باز هم از ناحیه مچ آسیب دید و در دقیقه ۵۴ از زمین بیرون رفت. باقری بعد از آن تا هفته هفتم از ترکیب استقلال دور بود. وی در این هفته مقابل سایپا از دقیقه ۷۲ به زمین برگشت و در هفته هشتم از دقیقه ۴۶ به جای سجاد آقایی در دیدار با پارس جنوبی به میدان رفت.</p>
      <p>بازی با پارس آخرین بازی باقری در ترکیب تیمش بود زیرا وی دوباره مصدوم شد اما در تعطیلات لیگ برای بازی تیم ملی مقابل بحرین و عراق وی خود را مهیای مسابقات کرد اما فعلا استراماچونی به این بازیکن میدان نداده است. باقری در مجموع با احتساب خروج نامش از فهرست بازی با سپاهان در ۱۲ بازی ابتدایی استقلال، از ۱۰۸۰ دقیقه ممکن تنها ۲۰۷ دقیقه برای تیمش بازی کرده که این آمار برای بازیکنی که در ۲ فصل اخیر برای آبی پوشان تقریبا به صورت ثابت به میدان رفته عجیب به نظر می‌رسد.</p>
      <p>باید دید آیا باقری در ادامه راه می‌تواند جای خود را از علی کریمی آماده و مسعود ریگی که در این هفته‌ها خوب کار کرده‌اند پس بگیرد یا خیر؟</p>
      <p>منبع: فارس</p>
    </article>
  </body>
</html>