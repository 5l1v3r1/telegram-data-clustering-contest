<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419678"/>
    <meta property="og:site_name" content="ערוץ 7"/>
    <meta property="article:published_time" content="2019-11-29T13:15:00+00:00"/>
    <meta property="og:title" content="&quot;נשמתו של ג'וחא מאירה על כל עם ישראל&quot;"/>
    <meta property="og:description" content="בנתיב האבות שבגוש עציון נחנכה טיילת יוחאי, על שם רס&quot;ן יוחאי (ג'וחא) קלנגל, שנהרג בפעילות מבצעית על גבול הלבנון"/>
  </head>
  <body>
    <article>
      <h1>"נשמתו של ג'וחא מאירה על כל עם ישראל"</h1>
      <address><time datetime="2019-11-29T13:15:00+00:00">29 Nov 2019, 13:15</time> by <a rel="author">ערוץ 7</a></address>
      <p>בנתיב האבות שבגוש עציון נחנכה טיילת יוחאי, על שם רס"ן יוחאי (ג'וחא) קלנגל, שנהרג בפעילות מבצעית על גבול הלבנון לפני ארבע שנים.</p>
      <p>הטיילת, שנבנתה על דרך האבות, הוקמה ביוזמת תושבי שכונת נתיב האבות- נוף מולדתו של יוחאי ז"ל.</p>
      <p>ח"כ מוטי יוגב, שהשתתף בחנוכת הטיילת, אמר, "יוחאי היה מ"פ מצטיין בגבעתי וקיבל צל"ש רמטכ"ל על גבורתו ועל יחסו המיוחד לחייליו. השתתפנו היום בחנוכת טיילת לזכרו בנתיב האבות שבגוש עציון. זכרו ברוך ונשמתו מאירה על משפחתו, חבריו וכל עם ישראל".</p>
      <p>יוחאי נפל בפעילות מבצעית במורדות הר דב, מירי טיל נ"ט על שיירת כלי הרכב הגדודית, ביום ח' בשבט תשע"ה. איתו נפל סמל ראשון דור חיים ניני.</p>
      <p>יוחאי הובא אז למנוחת עולמים בבית העלמין הצבאי בהר הרצל, ירושלים. הותיר אישה הרה ובת, לה חגג יום הולדת שנה יום אחד לפני שנפל, הורים, אחות וארבעה אחים.</p>
      <p>כחצי שנה אחרי נפילת יוחאי ילדה רעייתו את בתם השנייה, ליאב.</p>
    </article>
  </body>
</html>