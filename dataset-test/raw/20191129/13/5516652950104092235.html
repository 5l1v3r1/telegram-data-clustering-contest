<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426788/yperdiplasiasmos-sto-sef-bomba-sth-barkelwnh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T13:40:02+00:00"/>
    <meta property="og:title" content="Υπερδιπλασιασμός στο ΣΕΦ, «βόμβα» στη Βαρκελώνη"/>
    <meta property="og:description" content="Γράφει ο Νίκος Μποζιονέλος"/>
  </head>
  <body>
    <article>
      <h1>Υπερδιπλασιασμός στο ΣΕΦ, «βόμβα» στη Βαρκελώνη</h1>
      <address>
        <time datetime="2019-11-29T13:40:02+00:00">29 Nov 2019, 13:40</time>
      </address>
      <p>
        <b>Γράφει ο Νίκος Μποζιονέλος</b>
      </p>
      <p>Η Εφές (8-2) αντιμετωπίζει την Μπάγερν (4-6), την οποία πέρυσι νίκησε… μέσα / έξω με 20άρες. Οι Τούρκοι μετά την ήττα στο ΟΑΚΑ έκαναν τέσσερις σερί νίκες, μάλιστα υποχρέωσε τη Βιλερμπάν στην πρώτη της ήττα στο «Αστρομπάλ» αλλά θα μείνει εκτός ο Ντάνστον για κάνα 20ημερο. Η Μπάγερν νίκησε τον Ολυμπιακό, έχασε εύκολα από τον Παναθηναϊκό και δείχνει, τελικά, ομάδα περιορισμένων δυνατοτήτων.</p>
      <p>Ο Ολυμπιακός (4-6) υποδέχεται την Αρμάνι Μιλάνο (7-3), στο 13-7 η συνολική τους παράδοση και, επιμέρους, στο 7-2 στο ΣΕΦ, την τελευταία τριετία οι δύο ιταλικές νίκες. Η… επαναδραστηριοποίηση του Μπόλντγουιν και η προσαρμογή του Ρότσεστι βοηθούν, αρκούν όμως;</p>
      <p>Θα λείψει και ο Ριντ απόψε, με την Αρμάνι να έρχεται από ήττα από την Εφές και, με την πρόσφατη νίκη στο ΟΑΚΑ να μετρά τρεις συνεχόμενες στην Αττική! Γκουντάιτις και Τσιντσιαρίνι έμειναν στο Μιλάνο αλλά σημαντικό είναι ότι επανήλθαν οι Μακ και Ντέλα Βάλε για την ομάδα του Ετόρε Μεσίνα.</p>
      <p>Ματσάρα το Μπαρτσελόνα (8-2) - ΤΣΣΚΑ (6-4) στη Βαρκελώνη, 14-19 η συνολική τους παράδοση και, επιμέρους, 7-3 στο «Παλάου Μπλαουγκράνα» με δύο ρώσικες νίκες στα τελευταία τρία. Η Μπάρτσα έκλεισε την «διαβολοβδομάδα» με δύο μεγάλες νίκες (Φενέρ και Μακάμπι), αμφότερες στη Βαρκελώνη, την ώρα που η ΤΣΣΚΑ έκανε ισάριθμες ήττες από Ρεάλ και Μπασκόνια. Δεν της πάει η Ισπανία; Ναι, αλλά να δούμε κι απόψε…</p>
      <p>
        <a href="https://www.foxbet.gr/">Τα πάντα για το στοίχημα στο foxbet.gr</a>
      </p>
    </article>
  </body>
</html>