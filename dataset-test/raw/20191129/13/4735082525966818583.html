<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Edukacja/191129214-Gowin-reaguje-na-zwolnienie-za-wyklad-o-homoseksualizmie.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-29T13:24:43+00:00"/>
    <meta property="og:title" content="Gowin reaguje na zwolnienie za wykład o homoseksualizmie"/>
    <meta property="og:description" content="Jarosław Gowin odniósł się na Twitterze do sprawy rozwiązania umowy z wykładowcą Śląskiego Uniwersytetu Medycznego, który prowadził wykład dotyczący homoseksualizmu."/>
  </head>
  <body>
    <article>
      <h1>Gowin reaguje na zwolnienie za wykład o homoseksualizmie</h1>
      <address><time datetime="2019-11-29T13:24:43+00:00">29 Nov 2019, 13:24</time> by <a rel="author">adm</a></address>
      <p>
        <b>Jarosław Gowin odniósł się na Twitterze do sprawy rozwiązania umowy z wykładowcą Śląskiego Uniwersytetu Medycznego, który prowadził wykład dotyczący homoseksualizmu.</b>
      </p>
      <p>W mediach pojawiły się doniesienia na temat tego, że Śląski Uniwersytet Medyczny rozwiązał umowę z wykładowcą, który prowadził wykład "Homoseksualizm a zdrowie”. Dowodził w nim między innymi, że homoseksualizm nie jest zgodny z naturą.</p>
      <p>Sprawę skomentował na Twitterze wicepremier, minister nauki i szkolnictwa wyższego Jarosław Gowin. „Zgodnie z zapowiedzią będę konsekwentnie przeciwstawiał się wszelkim próbom ograniczania wolności nauki, z lewa, czy z prawa, ale także z wnętrza środowiska akademickiego” - podkreślił. "Chociaż uczelnie medyczne nie podlegają ministrowi nauki, włączę się w działania ministra Szumowskiego, by wyjaśnić ten przypadek. Jeżeli poniższy opis okaże się prawdziwy, będzie to jaskrawy przypadek złamania konstytucyjnej zasady wolności słowa" - zaznaczył.</p>
      <figure>
        <iframe data-src="https://twitter.com/Jaroslaw_Gowin/status/1200317413604102144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>