<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/yak-zahid-mozhe-postavyty-na-mistse-putina-ozvucheno-stsenarij/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T13:14:16+00:00"/>
    <meta property="og:title" content="Як Захід може поставити на місце Путіна: озвучено сценарій"/>
    <meta property="og:description" content="Захід має важелі впливу на Росію та її президента Володимира Путіна, зокрема зняття санкцій з Російської Федерації."/>
  </head>
  <body>
    <article>
      <h1>Як Захід може поставити на місце Путіна: озвучено сценарій</h1>
      <h2>Німецький політолог проаналізував ситуацію напередодні "нормандської зустрічі"</h2>
      <address>
        <time datetime="2019-11-29T13:14:16+00:00">29 Nov 2019, 13:14</time>
      </address>
      <p>Захід має важелі впливу на Росію та її президента <a href="https://narodna-pravda.ua/2019/11/28/zelenskyj-ne-pide-na-postupky-putinu-yak-prezydent-ukrayiny-gotuyetsya-do-normandskogo-formatu/">Володимира Путіна</a>, зокрема зняття санкцій з РФ.</p>
      <p>Як повідомляє НАРОДНА ПРАВДА із посиланням на <a href="https://apostrophe.ua/ua/news/politics/2019-11-29/na-zapade-nazvali-tri-sposoba-usmirit-putina/181564">Апостроф</a>, таку думку висловив німецький політолог, професор Боннського університету Андреас Хайнеманн-Грюдер.</p>
      <p>Loading...</p>
      <p>Він наголосив, що якщо лідери Франції, Німеччини та України нічого не запропонують Путіну, зустріч у “нормандському форматі” може не принести позитивних результатів.</p>
      <p>“Найсильніша зброя у них була – це санкції. Але Путін чудово розуміє, що ще півроку – і більше цього важеля може не бути. Я вже обговорював в німецькому МЗС три пакети рішень, але в серпні вони ще не були готові. Перший складається з України, другий – з Сирії, а третій – з Ірану. Якщо Путін йде на поступки в українському напрямку, то він отримує щось в сирійському або іранському питанні. Але я не знаю, які настрої зараз у Макрона”, – пояснив експерт.</p>
      <p>Він додав, що єдине, що Захід може запропонувати Путіну, це зняття санкцій, і лише у разі, якщо Кремль істотно просунеться в виконанні зобов’язань.</p>
      <p>Разом із тим політолог наголосив, що на даний час в Росії вже немає такого націоналістичного піднесення, яке було п’ять років тому.</p>
      <p>Нагадаємо, <a href="https://narodna-pravda.ua/2019/11/04/chotyry-krayiny-pidtrymaly-prodovzhennya-personalnyh-sanktsij-yes-proty-rf-shho-vidomo/">санкції ЄС проти Росії були продовжені 12 вересня</a>. Зокрема, за дії, які підривають або загрожують територіальній цілісності, суверенітету та незалежності України були продовжені обмеження щодо 170 фізичних осіб та 44 компаній до 15 березня 2020 року.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>