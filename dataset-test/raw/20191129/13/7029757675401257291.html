<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/rusiya-i-boynata-gotovnost-osnovni-temi-na-sreshtata-na-varha-na-nato.html"/>
    <meta property="og:site_name" content="News.bg"/>
    <meta property="article:published_time" content="2019-11-29T13:47:30+00:00"/>
    <meta property="og:title" content="Русия и бойната готовност – основни теми на срещата на върха на НАТО"/>
    <meta property="og:description" content="Това обяви генералният секретар на организацията Йенс Столтенберг"/>
  </head>
  <body>
    <article>
      <h1>Русия и бойната готовност – основни теми на срещата на върха на НАТО</h1>
      <address>
        <time datetime="2019-11-29T13:47:30+00:00">29 Nov 2019, 13:47</time>
      </address>
      <p>Лидерите на държавите членки на НАТО ще<b> приемат решение на срещата на върха за повишаване на бойната готовност</b> на Алианса, за космоса и за борбата с тероризма.</p>
      <p>Това обяви генералният секретар на организацията Йенс Столтенберг на пресконференция, цитиран от ТАСС и други медии.</p>
      <p>Той отбеляза, че държавите ще обсъдят <b>два принципни въпроса на предстоящата среща</b> - оттеглянето на САЩ и Русия от Договора за ликвидиране на ракетите със среден обхват и отношенията с Москва. По думите му в момента <b>няма непосредствена заплаха за страните членки от Русия</b>, но НАТО гледа на Москва като на стратегическо предизвикателство.</p>
      <p>"Ние ще...обсъдим Русия и контрола над въоръжението в бъдеще. Съюзниците от НАТО са обединени в отговора си срещу агресивните действия на Русия...Ние сме съгласни, че нашият отговор на нарушаването на Договора за ликвидиране на ракетите със среден обсег от Русия ще бъде <b>отбранителен, примерен и координиран</b>", обяви генералният секретар на НАТО.</p>
      <p>Столтенберг каза, че на <b>срещата ще обсъдят и Китай.</b></p>
      <p>Срещата ще се <b>проведе на 3-4 декември в Лондон.</b></p>
    </article>
  </body>
</html>