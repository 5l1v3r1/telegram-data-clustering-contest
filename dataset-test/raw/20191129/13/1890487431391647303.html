<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521937-prumerny-obyvatel-tchaj-wanu-odebere-zhruba-petkrat-vice-ceskeho-zbozi-nez-prumerny-obyvatel/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T13:46:35+00:00"/>
    <meta property="og:title" content="Průměrný obyvatel Tchaj-wanu odebere zhruba pětkrát více českého zboží než průměrný obyvatel pevninské Číny"/>
    <meta property="og:description" content="Objem českého vývozu na Tchaj-wan dosáhl loni hodnoty 4,58 miliardy korun. Dovoz z Tchaj-wanu měl objem 26,61 miliardy korun. Každý jeden obyvatel Tchaj-wanu (loni jich bylo celkem 23,78 milionu) loni tedy v průměru odebral zboží vyvážené z Česka za 192,60 Kč."/>
  </head>
  <body>
    <article>
      <h1>Průměrný obyvatel Tchaj-wanu odebere zhruba pětkrát více českého zboží než průměrný obyvatel pevninské Číny</h1>
      <address><time datetime="2019-11-29T13:46:35+00:00">29 Nov 2019, 13:46</time> by <a rel="author">Markéta Höfferová</a></address>
      <p>
        <b>Objem českého <a href="https://www.kurzy.cz/cnb/ekonomika/vyvoz-fob/">vývozu</a> na Tchaj-wan dosáhl loni hodnoty 4,58 miliardy <a href="https://www.kurzy.cz/koruna/">korun</a>. Dovoz z Tchaj-wanu měl objem 26,61 miliardy <a href="https://www.kurzy.cz/koruna/">korun</a>. Každý jeden obyvatel Tchaj-wanu (loni jich bylo celkem 23,78 milionu) loni tedy v průměru odebral zboží vyvážené z Česka za 192,60 <a href="https://www.kurzy.cz/kurzy-men/">Kč</a>.</b>
      </p>
      <p>Objem českého <a href="https://www.kurzy.cz/cnb/ekonomika/vyvoz-fob/">vývozu</a> do Číny dosáhl loni hodnoty 56,14 miliardy <a href="https://www.kurzy.cz/koruna/">korun</a>. Dovoz z Číny měl objem 568,04 miliardy <a href="https://www.kurzy.cz/koruna/">korun</a>. Každý jeden obyvatel Číny (loni jich bylo celkem 1,41 miliardy) tedy loni v průměru odebral zboží vyvážené z Česka za 39,70 <a href="https://www.kurzy.cz/kurzy-men/">Kč</a>.</p>
      <p>Každý jeden obyvatel Tchaj-wanu tedy loni v průměru odebral zhruba 4,9krát větší objem z Česka vyváženého zboží než každý jeden obyvatel pevninské Číny.</p>
      <p>Mezi největšími českými exportéry na Tchaj-wan jsou ovšem mnohdy tchaj-wanští investoři v Česku, zejména společnosti Foxconn CZ a FIC CZ. Značná část dovozu Tchajw-anu spočívá v importu komponent k montáži výrobků, které jsou následně reexportovány, nejde tedy o pouhý přímý dovoz zboží pro konečného českého spotřebitele. Společnost Foxconn CZ se loni umístila po Škodě Auto v žebříčku vývozců z ČR na Tchaj-wan dle objemu exportu.</p>
      <p>Z hlediska výše <a href="https://www.kurzy.cz/investice/">investic</a> v českém zpracovatelském <a href="https://www.kurzy.cz/makroekonomika/prumysl/">průmyslu</a>, které Tchaj-wan a Čína dosud uskutečnily, dominuje Tchaj-wan. Čína totiž ke konci roku 2017, za který jsou k dispozici nejaktuálnější příslušná data, vykazovala stav přímých <a href="https://www.kurzy.cz/investice/">investic</a> v českém zpracovatelském <a href="https://www.kurzy.cz/makroekonomika/prumysl/">průmyslu</a> ve výši zhruba 410 milionů <a href="https://www.kurzy.cz/koruna/">korun</a>. Tchaj-wan měl tou dobou do našeho zpracovatelského <a href="https://www.kurzy.cz/makroekonomika/prumysl/">průmyslu</a> nainvestováno 5,69 miliardy <a href="https://www.kurzy.cz/koruna/">korun</a>, tedy bezmála 14krát více (viz graf níže).</p>
      <p>
        <b>
          <i>Lukáš Kovanda, Ph.D.<br/>Hlavní ekonom, CZECH FUND</i>
        </b>
      </p>
      <related>
        <h4>Příbuzné stránky</h4>
        <a href="https://www.kurzy.cz/tema/5343733.html"/>
        <a href="https://zpravy.kurzy.cz/356836-cr-prumerna-hodnota-majetku-obyvatel-se-zvedla-o-6-9-na-260-000-kc/"/>
        <a href="https://www.kurzy.cz/tema/4359570.html"/>
        <a href="https://www.kurzy.cz/tema/5367994.html"/>
        <a href="https://oz.kurzy.cz/tcm-herbs-sro/056-rust-hory-tchaj-p451810z305544u.htm"/>
        <a href="https://www.kurzy.cz/pocasi-na-tchaj-wanu/yongfu-3/"/>
        <a href="https://www.kurzy.cz/zpravy/90413-usa-tchaj-wan-patri-cine/"/>
        <a href="https://www.kurzy.cz/tema/tchaj-wan/"/>
      </related>
    </article>
  </body>
</html>