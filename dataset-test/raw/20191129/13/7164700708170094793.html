<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/economy/news_544076/"/>
    <meta property="og:site_name" content="INNnews"/>
    <meta property="article:published_time" content="2019-11-29T13:30:05+00:00"/>
    <meta property="og:title" content="สรรพสามิตจับของหนีภาษี22-28พ.ย.62รวม11ล้าน"/>
    <meta property="og:description" content="นายวรวรรธน์ ภิญโญ รองอธิบดีกรมสรรพสามิต รักษาการในตำแหน…"/>
  </head>
  <body>
    <article>
      <h1>สรรพสามิตจับของหนีภาษี22-28พ.ย.62รวม11ล้าน</h1>
      <h2>กรมสรรพสามิต ปราบปรามผู้กระทำผิดกฎหมาย 22-28 พ.ย.62 พบทำผิด 707 คดี รวมค่าปรับ 11.87 ล้านบาท</h2>
      <address>
        <time datetime="2019-11-29T13:30:05+00:00">29 Nov 2019, 13:30</time>
      </address>
      <p>นายวรวรรธน์ ภิญโญ รองอธิบดีกรมสรรพสามิต รักษาการในตำแหน่งที่ปรึกษาด้านพัฒนาระบบควบคุมทางสรรพสามิต ในฐานะโฆษกกรมสรรพสามิต เปิดเผยว่า จากผลการตรวจค้นและจับกุมผู้กระทำผิดกฎหมายสรรพสามิตตามพระราชบัญญัติภาษีสรรพสามิต พ.ศ. 2560 โดยผลการปราบปรามผู้กระทำผิดกฎหมายสรรพสามิตทั่วประเทศ ปีงบประมาณ 2563 (ระหว่างวันที่ 22 – 28 พฤศจิกายน 2562) พบว่ามีการกระทำผิด จำนวน 707 คดี คิดเป็นเงินค่าปรับ 11.87 ล้านบาท</p>
      <p>โดยแยกเป็น สุรา จำนวน 367 คดี ค่าปรับ 3.14 ล้านบาท ยาสูบ จำนวน 208 คดี ค่าปรับ 5.90 ล้านบาท ไพ่ จำนวน 16 คดี ค่าปรับ 0.21 ล้านบาท น้ำมันและผลิตภัณฑ์น้ำมัน จำนวน 43 คดี ค่าปรับ 0.75 ล้านบาท น้ำหอม 5 คดี ค่าปรับ 0.54 ล้านบาท รถจักรยานยนต์ จำนวน 39 คดี ค่าปรับ จำนวน 0.70 ล้านบาท และสินค้าอื่น ๆ จำนวน 29 คดี ค่าปรับ 0.63 ล้านบาท โดยมีของกลางแยกเป็นน้ำสุรา จำนวน 5,117.815 ลิตร ยาสูบ จำนวน 8,210 ซอง ไพ่ จำนวน 1,621 สำรับ น้ำมันและผลิตภัณฑ์น้ำมัน จำนวน 24,743.000 ลิตร น้ำหอมจำนวน 2,238 ขวด รถจักรยานยนต์ จำนวน 42 คัน</p>
      <p>สรุปยอดรวมในปีงบประมาณ พ.ศ. 2563 ตั้งแต่วันที่ 1 ตุลาคม – 28 พฤศจิกายน 2562 พบว่ามีการกระทำผิด จำนวน 5,990 คดี คิดเป็นเงินค่าปรับ 93.29 ล้านบาท โดยแยกเป็น สุรา จำนวน 3,235 คดี ค่าปรับ 29.91 ล้านบาท ยาสูบ จำนวน 1,951 คดี ค่าปรับ 44.98 ล้านบาท ไพ่ จำนวน 134 คดี ค่าปรับ 1.39 ล้านบาท น้ำมันและผลิตภัณฑ์น้ำมัน จำนวน 238 คดี ค่าปรับ 4.03 ล้านบาท น้ำหอม จำนวน 15 คดี ค่าปรับ 0.68 ล้านบาท รถจักรยานยนต์ จำนวน 300 คดี ค่าปรับ จำนวน 5.53 ล้านบาท และสินค้าอื่น ๆ จำนวน 117 คดี ค่าปรับ 6.77 ล้านบาท โดยมีของกลางแยกเป็นน้ำสุรา จำนวน 32,586.886 ลิตร ยาสูบ จำนวน 62,736 ซอง ไพ่ จำนวน 12,517 สำรับ น้ำมันและผลิตภัณฑ์น้ำมัน จำนวน 215,609.000 ลิตร น้ำหอม จำนวน 3,654 ขวด รถจักรยานยนต์ จำนวน 331 คัน</p>
      <p>อย่างไรก็ตาม หากประชาชนท่านใดทราบเบาะแสการกระทำความผิดเกี่ยวกับสินค้าที่ต้องเสียภาษีสรรพสามิตสามารถแจ้งโดยตรงได้ที่กรมสรรพสามิต หรือสำนักงานสรรพสามิตพื้นที่ทุกแห่งทั่วประเทศ หรือ Call center 1713 ได้ตลอด 24 ชม.</p>
    </article>
  </body>
</html>