<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/health/medicine/u-ssha-mozhlivo-zakinchilasya-chista-donorska-krov-50056476.html"/>
    <meta property="og:site_name" content="НВ"/>
    <meta property="article:published_time" content="2019-11-29T13:19:00+00:00"/>
    <meta property="og:title" content="Занадто любимо каву. У США, можливо, закінчилася чиста донорська кров"/>
    <meta property="og:description" content="Препарати плазми крові в США, які надходять для роботи медикам і вченим, виявилися забруднені протитривожними засобами і кофеїном."/>
  </head>
  <body>
    <article>
      <h1>Занадто любимо каву. У США, можливо, закінчилася чиста донорська кров</h1>
      <h2>Препарати плазми крові в США, які надходять для роботи медикам і вченим, виявилися забруднені протитривожними засобами і кофеїном.</h2>
      <address><time datetime="2019-11-29T13:19:00+00:00">29 Nov 2019, 13:19</time> by <a rel="author">Антон Ходоренко</a></address>
      <p>Вчені з Університету штату Орегон (OSU) <a href="https://www.sciencedaily.com/releases/2019/11/191126092718.htm">визнали</a>, що не змогли знайти чисті зразки людської крові для досліджень.</p>
      <p>При проведенні мас-спектрометричних досліджень Річард ван Брімен і Луінг Чен працювали з різними постачальниками біомедичних препаратів, щоб купити 18 партій імовірно чистої людської сироватки крові, зібраної у кількох донорів. Біомедичні постачальники отримують кров з банків крові, які передають запаси, термін придатності яких близький до закінчення.</p>
      <p>Всі 18 партій дали позитивний результат на кофеїн. Крім того, у багатьох зразках дослідники виявили сліди ліків від кашлю і снодійного. Отримані дані вказують на можливість переливання зараженої крові, а також дозволяють припустити, що кров, яка використовується в дослідженнях, не обов’язково є чистою.</p>
      <p>«З точки зору забруднення кофеїн не є великою проблемою для пацієнтів, хоча це може бути ілюстрацією до сучасного суспільства. Але інші ліки, які там є, можуть бути проблемою для пацієнтів, а також представляти проблему для тих з нас, хто проводить дослідження такого типу, тому що важко отримати чисті зразки крові», — підкреслив Луінг Чен.</p>
      <p>На додаток до кофеїну, дослідження також включало тестування об'єднаної сироватки на алпразолам, ліки від тривожності, що продається під торговою назвою Xanax; декстрометорфан, що продається без рецепта засіб від кашлю і толбутамід, ліки, що використовуються для лікування діабету 2 типу.</p>
      <p>У всій об'єднаній сироватці не було толбутаміду, але вісім зразків містили декстрометорфан і 13 містили алпразолам — можливо, це означає, що якщо вам коли-небудь знадобиться переливання крові, ваші шанси на прийом кофеїну, ліків від кашлю і протитривожного препарату досить високі.</p>
      <p>«Без проведення всебічного опитування постачальників і банків крові ми можемо лише здогадуватися про те, наскільки широко поширена проблема. З іншого боку, якщо ми знайшли речовини, які ми шукали при перевірці взаємодії ліків — скільки там інших, яких ми не шукали?», — сказав ван Брімен, директор Інституту Лінуса Полінга при OSU.</p>
    </article>
  </body>
</html>