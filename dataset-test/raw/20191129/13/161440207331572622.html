<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/29/l-assl-non-avvia-la-nutrizione-a-quartu-arriva-la-polizia-136-958707.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T13:48:16+00:00"/>
    <meta property="og:title" content="L'Assl non avvia la nutrizione, a Quartu arriva la polizia"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il caso</h6>
      <h1>L'Assl non avvia la nutrizione, a Quartu arriva la polizia</h1>
      <h2>La mamma della paziente oggi ha chiamato gli agenti</h2>
      <address><time datetime="2019-11-29T13:48:16+00:00">29 Nov 2019, 13:48</time> by <a rel="author" href="https://www.unionesarda.it/autore/giorgia_daga/333" target="_blank">Giorgia Daga</a></address>
      <p>Sara Sarritzu, quartese, ha 25 anni e una patologia genetica rara. Per nutrirsi è costretta a utilizzare le flebo o un sondino perché i problemi di digestione non le consentono di mangiare regolarmente.</p>
      <p>Dallo scorso ottobre aspetta invano che l'Assl avvii il piano personalizzato della nutrizione parenterale. Esausta e stanca di aspettare, oggi la madre Elisabetta Atzori per l'ennesima volta si è recata agli uffici Assl in via Bizet dove davanti alle solite risposte vaghe ha chiamato la polizia.</p>
      <p>"Mia figlia è arrivata a pesare 33 kg - dice - questi sono ritardi inaccettabili. Già il 30 ottobre l'ospedale di Bologna aveva mandato la richiesta all'Assl per la nutrizione personalizzata e stiamo ancora aspettando. Sara è finita anche al pronto soccorso".</p>
      <p>Dopo l'arrivo degli agenti dall'Assl è stata assicurata la fornitura da domani.</p>
    </article>
  </body>
</html>