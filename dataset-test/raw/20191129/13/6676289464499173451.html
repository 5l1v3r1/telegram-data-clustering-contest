<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/vremea/vremea-2-30-decembrie-2019-prognoza-anm-craciun-328393.html"/>
    <meta property="og:site_name" content="Observator"/>
    <meta property="article:published_time" content="2019-11-29T13:40:00+00:00"/>
    <meta property="og:title" content="Vremea 2 - 30 decembrie 2019. Meteorologii anunţă ninsori, ger şi viscol, în următoarele patru săptămâni"/>
    <meta property="og:description" content="Administraţia Naţională de Meteorologie a publicat prognoza meteo pentru următoarele patru săptămâni, intervalul 2 - 30 decembrie 2019. Specialiştii au anunţat cum va fi vremea de Moş Nicolae şi de Crăciun."/>
  </head>
  <body>
    <article>
      <h1>Vremea 2 - 30 decembrie 2019. Meteorologii anunţă ninsori, ger şi viscol, în următoarele patru săptămâni</h1>
      <address><time datetime="2019-11-29T13:40:00+00:00">29 Nov 2019, 13:40</time> by <a rel="author">Veronica Micu</a></address>
      <p>
        <b>
          <b>Administraţia Naţională de Meteorologie a publicat prognoza meteo pentru următoarele patru săptămâni, intervalul 2 - 30 decembrie 2019. Specialiştii au anunţat cum va fi vremea de Moş Nicolae şi de Crăciun.</b>
        </b>
      </p>
      <p>Ziua Naţională aduce zăpadă în România.</p>
      <p>Potrivit meteorologilor ANM, ninsorile încep de mâine seară, mai întâi în zonele montane, apoi în Transilvania, Maramureş şi nordul Moldovei. </p>
      <p>Zilele următoare, respectiv 2 şi 3 decembrie, va ninge pe arii mai extinse, urmând să avem strat de zăpadă chiar şi în zonele mai joase din Transilvania, Maramureş, nordul Crişanei şi nordul Moldovei. De asemenea, specialiştii spun că este posibil să fulguiască şi în sud.</p>
      <p>Duminică, 1 decembrie, temperaturile se vor încadra între minus 1 grad Celsius şi 6 grade. </p>
      <p>Meteorologii avertizează că în noaptea de 3 spre 4 decembrie, dar şi în cea de 4 spre 5 decembrie, minimele vor coborî spre minus 10 grade Celsius, în despresiuni.</p>
      <p>În noaptea de Moş Nicolae, 5 spre 6 decembrie, valorile se vor situa între minus 5 şi 5 grade Celsius. Cel mai cald va fi pe litoral, iar cel mai frig va fi în nordul ţării. În plus, este foarte posibil ca zăpada care cade pe 2 şi 3 decembrie să se menţină şi de Moş Nicolae.</p>
      <p>Din 10 decembrie, temperaturile cresc în termometre asfel că maximele vor ajunge chiar şi la 14 grade Celsius, în sudul teritoriului.</p>
      <p>Încălzirea nu va fi una de durată, pentru că, din 13 decembrie, se răceşte iar.</p>
      <h3>Vremea 2 - 9 decembrie 2019</h3>
      <p>Valorile termice se vor situa în jurul celor specifice pentru această perioadă, la nivelul întregii țări. Regimul pluviometric va fi excedentar în regiunile vestice și nordvestice, iar în regiunile estice va fi deficitar.</p>
      <p>În restul teritoriului cantitățile de precipitații vor fi apropiate de cele normale pentru acest interval.</p>
      <h3>Prognoza meteo 9 - 16 decembrie 2019</h3>
      <p>Temperatura aerului va avea valori mai ridicate decât cele normale pentru această săptămână, în toate regiunile.</p>
      <p>Cantitățile de precipitații estimate pentru acest interval vor fi excedentare în regiunile intracarpatice, dar mai ales în nordul extrem al țării, iar în rest vor fi în general apropiate de cele normale ale perioadei.</p>
      <h3>Vremea 16 - 23 decembrie 2019</h3>
      <p>Temperaturile medii se vor situa peste cele specifice acestei perioade, pe întreg teritoriul României. </p>
      <p>Regimul pluviometric va fi apropiat de cel normal pentru acest interval, la nivelul întregii țări.</p>
      <h3>Prognoza meteo 23 - 30 decembrie 2019</h3>
      <p>Mediile valorilor termice vor fi ușor mai ridicate decât cele specifice acestei perioade, în toate regiunile. Cantitățile de precipitații vor fi apropiate de cele normale pentru această săptămână, în toată țara, potrivit <a href="http://www.meteoromania.ro/">ANM</a>.</p>
    </article>
  </body>
</html>