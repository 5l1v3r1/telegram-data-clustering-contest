<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-lvivshhyni-prypynyly-nelegalnyj-kanal-vvezennya-do-ukrayiny-avtozapchastyn/"/>
    <meta property="og:site_name" content="VARTA1"/>
    <meta property="article:published_time" content="2019-11-29T13:20:34+00:00"/>
    <meta property="og:title" content="На Львівщині припинили нелегальний канал ввезення до України автозапчастин"/>
    <meta property="og:description" content="На Львівщині припинили нелегальний канал ввезення до України автозапчастин"/>
  </head>
  <body>
    <article>
      <h1>На Львівщині припинили нелегальний канал ввезення до України автозапчастин</h1>
      <address>
        <time datetime="2019-11-29T13:20:34+00:00">29 Nov 2019, 13:20</time>
      </address>
      <p>Post Views: 1 045</p>
      <p>
        <b>Протиправну схему виявили слідчі та оперативники Головного управління ДФС у Львівській області за процесуального керівництва прокуратури області. Про це інформує пресслужба прокуратури Львівської області.</b>
      </p>
      <p>У четвер, 28 листопада 2019 року, правоохоронці провели декілька одночасних обшуків у офісно-складських приміщеннях підприємствах, за результатами яких вилучено автомобільні запчастини, «чорнові» записи, документи «ТAX-FREE», які підтверджують незаконну діяльність осіб.</p>
      <p>Зазначимо, що ідеться про так зване «човникове» чи «піджакове» переміщення товарів через держкордон, коли фізичні особи переправляють товари подрібненими партіями у межах допустимої неоподатковуваної норми, а потім концентрують значну кількість в обумовленому місці (складі) вже на території України.</p>
      <p>Надалі, частину ввезених товарів підприємство реалізовує реальним суб’єктам господарювання за безготівкові кошти та водночас у податковій звітності відображає їх придбання від фірм з ознаками «ризиковості».</p>
      <p>Внаслідок цього до Державного бюджету не надійшло податку на додану вартість та податку на прибуток загальною сумою 7,3 млн грн.</p>
      <p>Довідка: відповідно до санкції ст. 212 КК України (ухилення від сплати податків, зборів (обов’язкових платежів) якщо вони призвели до фактичного ненадходження до бюджетів чи державних цільових фондів коштів) максимальне покарання — до двадцяти п’яти тисяч неоподатковуваних мінімумів доходів громадян з трирічним позбавленням права обіймати певні посади чи займатися певною діяльністю та конфіскацією майна.</p>
      <figure>
        <img src="https://varta1.com.ua/wp-content/uploads/2019/11/78580912_2411622199111048_7675815184606167040_o.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/75580259_2411622262444375_7200657360602267648_o.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/78372617_2411622302444371_4844533207909007360_o-1.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/78250770_2411622345777700_4001429663120359424_o.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>