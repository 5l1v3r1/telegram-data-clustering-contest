<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mondomobileweb.it/164509-wind-3-rete-fissa-cyber-monday-2019-promo-online-chiamate-illimitate/"/>
    <meta property="og:site_name" content="MondoMobileWeb.it | Telefonia | Offerte | Risparmio"/>
    <meta property="article:published_time" content="2019-11-29T13:14:43+00:00"/>
    <meta property="og:title" content="Wind e 3 rete fissa: fino al Cyber Monday promo online con chiamate illimitate a 26,98 euro al mese"/>
    <meta property="og:description" content="Wind e 3, per il Black Friday che si concluderà con il Cyber Monday, propongono promo online per la rete fissa con chiamate illimitate"/>
  </head>
  <body>
    <article>
      <h1>Wind e 3 rete fissa: fino al Cyber Monday promo online con chiamate illimitate a 26,98 euro al mese</h1>
      <address>
        <time datetime="2019-11-29T13:14:43+00:00">29 Nov 2019, 13:14</time>
      </address>
      <p>A partire <b>da oggi, Venerdì 29 Novembre 2019</b>, <b>Wind</b> e <b>3</b> propongono, per il weekend di offerte del <b>Black Friday</b> che si concluderà Lunedì con il <b><i>Cyber Monday</i></b>, delle <b>promo online</b> per le offerte di<b> rete fissa</b>, entrambe con <b>chiamate illimitate</b> incluse a <b>26,98 euro</b> al mese.</p>
      <figure>
        <img src="https://www.mondomobileweb.it/wp-content/uploads/2019/11/Wind-rete-fissa-promo-online-Black-Friday_chiamate-illimitate.png"/>
      </figure>
      <p>Le promozioni sono valide per chi <b>sottoscrive online</b> queste offerte sulle pagine dedicate dei siti ufficiali dei due brand di Wind Tre, mentre saranno disponibili rispettivamente <b>fino al 2 Dicembre 2019 per Wind (<a href="https://www.mondomobileweb.it/164255-wind-black-week-negozi-online/">inserita fra le promo della <i>Black Week</i></a>) e fino al 3 Dicembre 2019 per 3 Italia</b>.</p>
      <p><b>In entrambi i casi</b>, l’offerta di rete fissa con la <b>promo online per il Black Friday</b> prevede <b>internet</b> illimitato in ADSL, Misto Fibra Rame FTTC (<a href="https://www.mondomobileweb.it/153132-wind-tre-ampliamento-copertura-fttc-bitstream-nga/">anche Bitstream NGA</a>) o Fibra FTTH (by <a href="https://www.mondomobileweb.it/154669-wind-tre-taranto-e-altre-citta-fibra-ftth-open-fiber-lug19/">Open Fiber</a>) fino a 1000 Mbps, <b>chiamate illimitate</b> e <b>modem</b> in vendita abbinata a <b>5,99 euro in più al mese per 48 mesi (già inclusi nel prezzo finale)</b>, il tutto al <b>costo di 26,98 euro al mese</b>.</p>
      <p>Dunque, <b>oltre ad includere il costo di attivazione e il costo delle rate del modem</b>, in questo caso i due brand offrono con la promo web l’opzione <i><b>Voce Unlimited</b></i> per avere le <b>chiamate illimitate</b> verso tutti i numeri fissi e mobili nazionali e verso i numeri fissi di Europa Occidentale, USA e CANADA <b>inclusa nel prezzo </b>anziché a 5 euro in più al mese.</p>
      <p>   </p>
      <p>Si ricorda che per sapere chi chiama è necessario aggiungere il servizio <b>InVista</b> al costo di <b>2 euro</b> in più al mese IVA inclusa.</p>
      <figure>
        <img src="https://www.mondomobileweb.it/wp-content/uploads/2019/11/3-Tre-rete-fissa-promo-online-Black-Friday_chiamate-illimitate.png"/>
      </figure>
      <p>Non solo online: la stessa promozione potrà essere proposta <b>fino al 2 Dicembre 2019</b>, salvo proroghe, nei <b>negozi Wind e 3Store</b> aderenti. Inoltre, i <b>già clienti di rete mobile Wind e 3</b> potrebbero essere contattati tramite <b>SMS</b> per attivare in convergenza la linea fissa con questa promo.</p>
      <p>Come ormai noto, le offerte di rete fissa Wind e 3 <b>differiscono sostanzialmente per la componente mobile inclusa</b> nell’offerta, che è una <b>SIM da 100 Giga</b> mensili con la possibilità di ritirare <b>Echo Dot</b> gratis con <b>Wind</b>, mentre l’opzione con <b>Giga illimitati</b> per i clienti <b>3</b>.</p>
      <figure>
        <img src="https://www.mondomobileweb.it/wp-content/uploads/2019/10/Wind-rete-fissa_Amazon-Echo-Dot_evidenza.png"/>
      </figure>
      <p>Dunque, anche con questa <b>promo online di Wind <a href="https://bit.ly/2WV4D3V">(ecco il link diretto)</a></b> è possibile ottenere l’altoparlante smart di Amazon, <b>Echo Dot, abbinato gratuitamente alle offerte di rete fissa</b>.</p>
      <p><a href="https://www.mondomobileweb.it/161242-wind-super-fibra-21-ottobre-2019-amazon-echo-dot-sim-100-giga/"><b>Echo Dot</b></a> viene fornito su richiesta, <b>recandosi in un negozio Wind</b>, tramite il servizio <b>Telefono Incluso</b>, in questo caso con <b>0 euro di anticipo e in 30 rate a 0 euro</b>, soltanto se si <b>abbina il dispositivo alla SIM dati da 100 Giga</b> che si può richiedere in negozio dopo aver attivato l’offerta di rete fissa Wind.</p>
      <p><b>Per ritirare Echo Dot</b> sarà necessario <b>recarsi in negozio entro il 12 Gennaio 2020, salvo proroghe, ed attivare la SIM dati abbonamento</b> con <b>100 Giga di internet ogni mese</b> inclusa con la rete fissa Wind, il cui traffico dati è condivisibile con un massimo di <b>4 SIM <a href="https://www.mondomobileweb.it/145697-wind-family-convergenza-rete-fissa-nuovo-costo-150-giga-15-aprile-2019/">Wind Family</a></b> con la stessa anagrafica e con un massimo di<b> 4 SIM Ricaricabili</b>,<b> </b>attive anche con anagrafiche differenti.</p>
      <p>Si possono associare solo le SIM Wind con le offerte ricaricabili <b>All Inclusive, anche in versione Easy Pay, Call Your Country con minuti inclusi</b>, e <b>Wind Smart</b> per un massimo di <b>8 SIM</b>.</p>
      <p>La SIM dati che verrà fornita in dotazione al cliente potrà essere normalmente inserita in un <a href="https://www.mondomobileweb.it/94442-wind-home-con-la-sim-da-100-giga-e-possibile-ritirare-a-costo-zero-anche-un-modem-4g-o-altri-prodotti-con-telefono-incluso/"><b>modem 4G</b></a> o in uno smartphone o tablet per usufruire direttamente dalla stessa SIM dei <b>100GB in 4G al mese</b>. La <b>condivisione dei Giga</b> avverrà invece tramite un <b>contatore unico</b> nei sistemi Wind che conteggia il traffico dati utilizzato dalle SIM Wind che sono state collegate.</p>
      <p><b>Con l’attivazione online</b> è possibile richiedere da subito la <b>condivisione dei 100 Giga</b> tramite l’opzione <b>“100 GIGA da condividere”</b>, solo se si possiede un <b>numero Wind compatibile</b> che si dovrà indicare in fase di attivazione.</p>
      <p>In questo caso, se si vuole ritirare in negozio lo smart speaker <b>Echo Dot</b>, sarà necessario <b>trasformare gratuitamente l’opzione abbinata al fisso in SIM dati da 100 Giga</b>, così da poter associare il dispositivo.</p>
      <p>Con l’attivazione della SIM, l’opzione “<i>100 GIGA da condividere</i>” verrà <b>disattivata automaticamente</b>, e si <b>perderanno le eventuali condivisioni dei Giga che erano state attivate</b>. Una volta disattivate le precedenti condivisioni, si potranno rimettere in condivisione i 100 Giga con numeri Wind compatibili.</p>
      <p>Se invece non si volesse ritirare gratuitamente Amazon Echo Dot, si ricorda che è sempre possibile abbinare alla SIM da 100 Giga il <b>router portatile 4G <i>WebPocket</i></b>, che avrà un costo di <b>1,99 euro al mese per 30 mesi con un anticipo di 9,99 euro</b>, e una eventuale <b>rata finale</b> in caso di recesso anticipato di <b>0,21 euro</b>, così da sfruttare la SIM con tutti i propri dispositivi.</p>
      <p>Per conoscere in tempo reale tutte le novità degli operatori di telefonia mobile, <a href="https://telegram.me/joinchat/A4x4AjvPDw404AGSTgwPkg"><b>è possibile unirsi gratuitamente al canale Telegram di MondoMobileWeb per essere sempre informati sul mondo della telefonia mobile.</b></a></p>
      <figure>
        <img src="https://www.mondomobileweb.it/wp-content/uploads/2018/10/Tre-rete-fissa-Giga-illimitati-e1540499286155.png"/>
      </figure>
      <p>Invece, con l’offerta <b>online di 3 Italia <a href="http://tidd.ly/8220566d">(ecco il link diretto)</a></b> la <b>componente mobile</b> dell’offerta 3 di rete fissa prevede la possibilità di ottenere <b>Giga illimitati</b> <b>su un massimo di 3 SIM Tre</b> (dal 24 Settembre 2018) con la <b>stessa anagrafica</b> del contratto di linea fissa con il piano <b>ALL-IN/FREE Power </b>se nuovo cliente 3, mentre per i già clienti mobili su una SIM con <b>offerta bundle prepagata attiva che rispetti le incompatibilità</b>.</p>
      <p>Si ricorda che con Tre <b>l’opzione 4G LTE</b> è <a href="https://www.mondomobileweb.it/144984-novita-tre-da-aprile-2019-lopzione-4g-e-inclusa-nelle-nuove-offerte-standard-all-in-e-play/"><b>inclusa a tempo indeterminato</b> solo per i nuovi clienti</a> (Privati o Professionisti) <b>dal 1° Aprile 2019</b>, salvo eventuali cambiamenti. Per i già clienti ha invece un costo di 1 euro al mese.</p>
      <p>Le offerte a<b> tempo indeterminato</b> di tutti i gestori telefonici possono essere modificate dallo stesso gestore come previsto dalla normativa del Codice delle Comunicazioni Elettroniche.</p>
      <figure>
        <img src="https://www.mondomobileweb.it/wp-content/uploads/2019/02/Modem-Wind-Tre-HomeLife-Hub-Zyxel-VMG8825-B-e1549654943900.png"/>
      </figure>
      <p>Per tutte queste offerte il <b>modem</b> è incluso in vendita abbinata a <b>rate</b> (<a href="https://www.mondomobileweb.it/139300-wind-tre-rete-fissa-da-oggi-in-vigore-nei-negozi-il-nuovo-costo-delle-rate-del-modem/"><b>a 5,99 euro ciascuna</b></a>) e prevede un <b>vincolo di 48 mesi</b>; in caso di recesso anticipato dalle offerte di rete fissa Wind Tre è previsto <b>solo il pagamento delle rate residue</b> (non è prevista la rata finale). <b>Dal 13 Maggio 2019</b> è anche possibile scegliere di rateizzare il costo del modem in <b>24 rate mensili da 11,98 euro</b>.</p>
      <p>Per ADSL e FTTC, terminate le scorte del <a href="https://www.mondomobileweb.it/98497-wind-tre-nuovi-dettagli-sul-modem-unico-d-link-dva-5592-per-adsl-e-fibra-fttc/"><b>D-Link DVA-5592</b></a>, sarà possibile ritirare in negozio o inviare a casa esclusivamente il nuovo modem unico <b><a href="https://www.mondomobileweb.it/135573-wind-tre-dal-10-gennaio-2019-il-modem-per-fibra-ftth-sara-consegnato-direttamente-dal-tecnico/">Home&amp;Life Hub (Zyxel VMG8825-B)</a></b>; dal 10 Gennaio 2019, <a href="https://www.mondomobileweb.it/135573-wind-tre-dal-10-gennaio-2019-il-modem-per-fibra-ftth-sara-consegnato-direttamente-dal-tecnico/">il modem unico per la Fibra FTTH viene esclusivamente consegnato a domicilio dal tecnico</a> al momento dell’installazione della linea.</p>
      <p>Le offerte di rete fissa di Wind e 3 includono l’obbligo della vendita abbinata <b>del modem da 5,99 euro al mese per 48 mesi</b>. Si ricorda che, in ottemperanza alla <b>delibera AGCOM sul </b><a href="https://www.mondomobileweb.it/140934-modem-libero/"><b>modem libero</b></a>, è disponibile online e nei <a href="https://www.mondomobileweb.it/136117-modem-libero-wind-tre-absolute-anche-nei-negozi/">negozi</a> anche l’offerta <b>senza modem incluso</b> denominata rispettivamente <a href="https://www.mondomobileweb.it/144628-wind-absolute-3absolute-aumento-aprile-2019-anche-partita-iva/"><b>Wind Absolute e 3Absolute</b></a>.</p>
      <p>L’offerta è disponibile in ADSL, Misto Fibra Rame FTTC (fino a 100 e <a href="https://www.mondomobileweb.it/143326-wind-absolute-e-3absolute-offerte-senza-modem-adesso-disponibili-anche-in-fibra-ftth-con-modulo-sfp/">200 Mega</a>) e, <a href="https://www.mondomobileweb.it/143326-wind-absolute-e-3absolute-offerte-senza-modem-adesso-disponibili-anche-in-fibra-ftth-con-modulo-sfp/">dal 18 Marzo 2019, <b>anche in Fibra FTTH</b> tramite la fornitura gratuita di un <b>modulo SFP</b></a>.</p>
      <p><a href="https://www.mondomobileweb.it/158179-wind-absolute-senza-modem-da-oggi-anche-100-giga-al-mese-sulla-linea-mobile/"><b>Dal 12 Settembre 2019</b> per le attivazioni di Wind Absolute è incluso anche un <b>bundle da 100 Giga al mese</b></a> su 4 SIM mobili Wind (niente SIM dati), mentre 3Absolute non include i Giga illimitati per SIM Tre Italia. <b>Wind Absolute</b> non prevede costi di attivazione.</p>
      <figure>
        <img src="https://www.mondomobileweb.it/wp-content/uploads/2019/01/windtreabsolute.png"/>
      </figure>
      <p><a href="https://www.mondomobileweb.it/148124-wind-dal-13-maggio-2019-novita-e-proroghe-delle-offerte-rete-mobile-e-fissa/"><b>Dal 13 Maggio 2019</b></a> è stato ufficialmente introdotto anche in negozio un <b><a href="https://www.mondomobileweb.it/147548-wind-tre-costo-attivazione-scontato-promo-online-fibra/">costo di attivazione</a> per la rete fissa Wind Tre pari a 120 euro</b>, che sarebbe rateizzato in <b>24 rate mensili da 5 euro ciascuna</b>. <b>Con la promo online </b><b>le rate mensili non verranno addebitate</b> se l’offerta rimane attiva per <b>almeno 24 mesi</b>, mentre <b>in caso di recesso anticipato andranno corrisposte le rate mancanti</b>.</p>
      <p>Dunque, ad esempio, se si dovesse recedere nel corso del tredicesimo mese, bisognerà corrispondere le restanti 11 rate da 5 euro, per un totale di 55 euro. Si tratta di un <b>nuovo costo di uscita in caso di recesso anticipato</b>, che si aggiunge a quello relativo al modem in vendita abbinata.</p>
      <p>In caso di attivazione in ADSL è incluso il servizio <a href="https://www.mondomobileweb.it/89551-con-fibra-pass-per-wind-home-si-puo-passare-in-qualsiasi-momento-dalladsl-alla-fibra-ottica-senza-costi-aggiuntivi/"><b>Fibra Pass</b></a>, il quale permette di attivare l’offerta in ADSL con la garanzia da parte di Wind Tre di poter passare, non appena disponibile, alla connessione in <b>Misto Fibra Rame FTTC o Fibra FTTH senza alcun costo aggiuntivo</b>. Si ricorda che nel caso di passaggio a tecnologia superiore (come Fibra FTTH), se sarà necessario cambiare il modem in dotazione, verrà chiusa la precedente rateizzazione senza l’addebito delle rate rimanenti, e si riceverà il modello di modem adatto con l’attivazione di una nuova rateizzazione.</p>
      <p>Invece, per i già clienti Wind Infostrada con un’offerta ADSL attivata <b>prima del 22 Gennaio 2018</b>, per effettuare la migrazione in FTTC o in Fibra FTTH si dovrà pagare un <a href="https://www.mondomobileweb.it/142974-wind-passaggio-adsl-fibra-ftth-nuovo-costo-migrazione/"><b>contributo <i>una tantum</i> di 24,90 euro</b></a>.</p>
      <p>I rinnovi avvengono ogni mese solare e per i nuovi clienti le <b>fatture saranno emesse ogni mese</b>: <a href="https://www.mondomobileweb.it/161529-modifica-wind-tre-dal-12-gennaio-2020-il-conto-telefonico-passera-da-bimestrale-a-mensile/"><b>dal 12 Gennaio 2020 la fattura verrà infatti emessa con cadenza mensile anticipata</b></a>. I già clienti che avevano il recapito della fattura bimestrale stanno cominciando a ricevere un conto telefonico di raccordo per i <b>pagamenti dal 22 Dicembre 2019</b>, <a href="https://www.mondomobileweb.it/162148-rimodulazioni-wind-rete-fissa-clienti-avvisati-anche-tramite-notifica-da-app-mywind/">come già comunicato da Wind Tre</a>.</p>
      <p>Il costo di invio delle fatture tramite sito o email è gratuito, mentre se si sceglie <a href="https://www.mondomobileweb.it/117419-wind-tre-rete-fissa-dal-20-settembre-2018-aumenta-il-costo-per-linvio-della-bolletta-cartacea/"><b>l’invio cartaceo</b>, questo ha un costo di <b>2 euro ad ogni bolletta inviata</b></a>. Se si disattiva il <b>dettaglio delle chiamate</b> allegate al conto telefonico, che ha un costo di <b>0,60 euro ad invio</b>, non ci saranno ulteriori <a href="https://www.mondomobileweb.it/118018-wind-tre-elimina-i-costi-di-incasso-nelle-fatture/">costi fissi extra</a>.</p>
      <p>Per ricevere tante notizie e consigli utili specialmente sul mondo della telefonia è possibile <b><a href="https://bit.ly/Mondomobileweb">iscriversi gratis al canale mondomobileweb di Telegram</a></b>. Se questo articolo vi è piaciuto, condividetelo sui vostri social e seguite <b><a href="https://www.mondomobileweb.it/">MondoMobileWeb</a></b> su <b><a href="https://www.facebook.com/mondomobileweb/">Facebook</a></b>, <b><a href="https://www.instagram.com/mondomobileweb/">Instagram</a></b> e <b><a href="https://twitter.com/mondomobileweb">Twitter</a></b>. Non esitate a condividere le vostre opinioni e/o esperienze <b><a href="https://www.mondomobileweb.it/ultimicommenti/">commentando</a></b> i nostri articoli.</p>
      <figure>
        <video src="https://www.mondomobileweb.it/images/mondomobiletelegram.gif" autoplay="" loop=""/>
      </figure>
    </article>
  </body>
</html>