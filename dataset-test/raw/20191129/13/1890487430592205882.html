<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521934-nakupni-silenstvi-black-friday-je-tu-cesi-podle-odhadu-utrati-900-milionu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T13:51:34+00:00"/>
    <meta property="og:title" content="Nákupní šílenství Black Friday je tu, Češi podle odhadu utratí 900 milionů"/>
    <meta property="og:description" content=" "/>
  </head>
  <body>
    <article>
      <h1>Nákupní šílenství Black Friday je tu, Češi podle odhadu utratí 900 milionů</h1>
      <address><time datetime="2019-11-29T13:51:34+00:00">29 Nov 2019, 13:51</time> by <a rel="author">TNBiz</a></address>
      <p>
        <b>Po celém světě začalo nákupní šílenství v rámci akce Black Friday (Černý <a href="https://www.kurzy.cz/obec/patek/">pátek</a>), kdy prodejci zlevňují své zboží až o několik desítek procent. Na velké slevy lákají i české obchody. Tuzemští zákazníci utratí asi devět set milionů <a href="https://www.kurzy.cz/koruna/">korun</a>.</b>
      </p>
      <p>Stovky lidí zaplnily obchodní dům Macy´s v <a href="https://www.letenky-1.cz/letypg_PRG_NYC-new-york/letenky.htm">New Yorku</a> ve Spojených státech. Slevové šílenství propuklo v plné síle.</p>
      <p>Dnem, kdy obchody po celém světě nabízejí obrovské slevy, si Američané připomínají krach na newyorské burze v roce 1929, který zasáhl ekonomiku po celém světě. Fenomén si získal oblibu také v <a href="https://www.kurzy.cz/tema/evropa/">Evropě</a>. Čeští zákazníci na Black Friday vytáhnou z peněženek zhruba 900 milionů <a href="https://www.kurzy.cz/koruna/">korun</a>. A nejen v Maďarsku řeší problém, že lidé nakupují vánoční dárky na <a href="https://www.kurzy.cz/hypoteky/">úvěr</a>.</p>
      <p><i>"Problém s dlouhodobými půjčkami spočívá v tom, že <a href="https://www.kurzy.cz/urokove-sazby/">úroková sazba</a> se může změnit, čímž se změní i splátka,"</i> sdělil mluvčí Maďarské národní banky Istvan Binder.</p>
      <p>Zatímco jedni se ze slev těší, jiní akci Black Friday kritizují. Řada českých i zahraničních celebrit se i letos rozhodla pro bojkot. Místo toho oslaví například takzvaný Buy Nothing Day, kdy naopak nekupují nic, nebo den dárcovství a dobrých skutků zvaný Giving Tuesday, který vychází na příští úterý.</p>
      <p>
        <b>Black Friday ve Spojených státech sklízí kritiku také kvůli násilí, které nákupní akce často provází. Spory mezi zákazníky o levné zboží mnohdy přerůstají v bitky a davové šílenství. Od roku 2006 při nákupech na Černý <a href="https://www.kurzy.cz/obec/patek/">pátek</a> zemřelo v USA 11 lidí, dalších 109 se zranilo.</b>
      </p>
      <p> </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/343089-black-friday-startuje-dalsi-predvanocni-nakupni-sezonu-jaka-bude/"/>
        <a href="https://www.kurzy.cz/zpravy/359653-hit-letosniho-nakupniho-svatku-black-friday--rucniky-za-29-centu/"/>
        <a href="https://www.kurzy.cz/zpravy/473098-alibaba-zaznamenala-pri-nakupnim-silenstvi-singles-day-novy-rekord/"/>
        <a href="https://www.kurzy.cz/zpravy/183857-us-futures-nakupni-silenstvi-pretrvava/"/>
        <a href="https://www.kurzy.cz/tema/detail/nakupni-silenstvi-podivejte-se-jak-se-lide-perou-o-darky-1948466.html"/>
        <a href="https://www.kurzy.cz/nazory/A-T-O-0-T-34376/"/>
        <a href="https://www.kurzy.cz/zpravy/412087-black-friday-137-4-mld-usd-se-odhaduje-pro-letosek-internetove-obchody-tahnou-cim-dal-vic/"/>
        <a href="https://zpravy.kurzy.cz/295177-americane-pri-black-friday-utratili-rekordnich-398-usd-na-osobu-rekordni-internetove-prodeje/"/>
        <a href="https://www.kurzy.cz/zpravy/412087-black-friday-internetove-obchody-tahnou-cim-dal-vic/"/>
        <a href="https://zpravy.kurzy.cz/343218-us-trzby-v-prubehu-black-friday-vikendu-rostly-o-13-na-59-1-mld-usd/"/>
        <a href="https://zpravy.kurzy.cz/343098-cr-souhrn-23-11-black-friday-se-zazelenalo-zajem-o-cez-a-to2-kit-digital-vyvadi-psi-kusy/"/>
        <a href="https://zpravy.kurzy.cz/158398-us-futures-black-friday-bez-fundamentalnich-zprav/"/>
      </related>
    </article>
  </body>
</html>