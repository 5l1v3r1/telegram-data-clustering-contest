<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/2019/11/29/orban_viktor_talalkozott_thomas_bach_nob-elnokkel_lausanne_svajc_schmitt_pal_gyurta_daniel/"/>
    <meta property="og:site_name" content="Index.hu"/>
    <meta property="article:published_time" content="2019-11-29T13:22:00+00:00"/>
    <meta property="og:title" content="Orbán Viktor a NOB-elnökkel találkozott Svájcban"/>
    <meta property="og:description" content="Megtekintette az Olimpiai Bizottság új, lausanne-i székházát is."/>
  </head>
  <body>
    <article>
      <h1>Orbán Viktor a NOB-elnökkel találkozott Svájcban</h1>
      <address><time datetime="2019-11-29T13:22:00+00:00">29 Nov 2019, 13:22</time> by <a rel="author" href="https://index.hu/szerzo/pal_tamas" target="_blank">Pál Tamás</a></address>
      <p>Orbán Viktor miniszterelnök pénteken Lausanne-ba utazott, ahol Thomas Bach, a Nemzetközi Olimpiai Bizottság (NOB) elnökének meghívására megbeszélést folytat a NOB vezetőivel, valamint megtekinti a szervezet új székházát Lausanne-ban, írja az MTI.</p>
      <p>A tárgyaláson, amelyen részt vesz Fürjes Balázs, Budapest és a fővárosi agglomeráció fejlesztéséért felelős államtitkár is, a nemzetközi sportmozgalom aktuális kérdéseiről esett szó. A találkozón ott volt Schmitt Pál, volt köztársasági elnök és olimpiai bajnok, a NOB-tagja, valamint a olimpia bajnok Gyurta Dániel, aki a NOB sportolói bizottságának tagja.</p>
      <p><i>(Borítókép: </i> <i>Orbán Viktor miniszterelnök (j) és Thomas Bach a Nemzetközi Olimpiai Bizottság (NOB) elnöke a szervezet új székházában a svájci Lausanne-ban 2019. november 29-én.- </i> <i>Fischer Zoltán / Miniszterelnöki Sajtóiroda / MTI)</i></p>
    </article>
  </body>
</html>