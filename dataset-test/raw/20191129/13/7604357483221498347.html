<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/8-brusselse-ministers-hebben-samen-32-wagens/"/>
    <meta property="og:site_name" content="SCEPTR"/>
    <meta property="article:published_time" content="2019-11-29T13:33:34+00:00"/>
    <meta property="og:title" content="8 Brusselse ministers hebben samen 32 wagens"/>
    <meta property="og:description" content="Hoewel de Brusselse regering voor de burger een zeer auto-vijandig beleid voert in de hoofdstad, bedient ze zichzelf rijkelijk met wagens. De 5 ministers en 3 staatssecretarissen hebben samen maar liefst 32 wagens tot hun beschikking. Dat bracht La Capitale. Iedereen sprak de intentie uit om dat wagenpark af te bouwen, na vragen van de pers."/>
  </head>
  <body>
    <article>
      <h1>8 Brusselse ministers hebben samen 32 wagens</h1>
      <address><time datetime="2019-11-29T13:33:34+00:00">29 Nov 2019, 13:33</time> by <a rel="author" href="https://sceptr.net/author/carldeconinck/" target="_blank">Carl Deconinck</a></address>
      <p>
        <b>Hoewel de Brusselse regering </b>
        <b>voor de burger </b>
        <b>een zeer auto-vijandig beleid voert in de hoofdstad, bedient ze zichzelf rijkelijk met wagens. De 5 ministers en 3 staatssecretarissen hebben samen maar liefst 32 wagens tot hun beschikking. Dat bracht<a href="https://www.lacapitale.be/480493/article/2019-11-27/32-vehicules-pour-les-huit-ministres-bruxellois"> La Capitale</a>. Iedereen sprak de intentie uit om dat wagenpark af te bouwen, na vragen van de pers.</b>
      </p>
      <p>De uitgebreide verzameling wagens die de Brusselse excellenties voor zichzelf hebben voorzien is indrukwekkend. Het cijfer kwam naar boven na een vraag van Brussels parlementslid Aurélie Czekalski (MR).</p>
      <h3>Anti-auto</h3>
      <p>De liefde voor wagens is opvallend aangezien de Brusselse regering zich expliciet heeft uitgesproken om het aantal wagens in de hoofdstad met 10% te willen verminderen. Ook worden alle diesel-én benzinewagens tegen 2035 verboden. Dit doet ze in de strijd tegen de file en de CO2-uitstoot. Brussel zou ook graag een tolheffing invoeren om het autogebruik te ontmoedigen. Die zou dan voornamelijk betaald worden door Vlaamse pendelaars. </p>
      <h3>32 auto’s voor zichzelf</h3>
      <p>Minister-President <a href="https://sceptr.net/?s=rudy+vervoort">Rudy Vervoort</a> heeft de meeste wagens. Hij kan gebruik maken van een Audi A6, BMW 320i, twee Peugeots 308 en een Citroën Picasso. Naast deze 5 benzinewagens heeft hij ook nog twee dieselwagens. Een Peugeot 3008 en een Renault Megane. </p>
      <p><a href="https://sceptr.net/?s=sven+gatz">Sven Gatz</a> (Open Vld) heeft 5 wagens voor zich. Drie daarvan zijn hybride (Lexus NX 300H, Lexus GS 300H en een Toyota Auris), twee benzine (Volkswagen Passat Variant en een Volkswagen Touran).</p>
      <p><a href="https://sceptr.net/?s=Nawal+Ben+Hamou">Nawal Ben Hamou</a> (PS), bekend in Vlaanderen omdat haar vader en neef in de gevangenis hebben gezeten op <a href="https://www.rtbf.be/info/belgique/detail_le-pere-et-le-cousin-de-la-deputee-nawal-ben-hamou-ps-en-prison-pour-trafic-de-drogues?id=8616443">verdenking van drughandel</a>, heeft vijf wagens staan. De woordvoerder zei dat het kabinet van plan zou zijn om er twee daarvan weg te willen doen. Een Toyota IQ en een Skoda Break. De Skoda Berline, de Volkswagen Passat en de Audi A6 zou ze op termijn willen vervangen door hybride wagens. </p>
      <p><a href="https://sceptr.net/?s=pascal+smet">Pascal Smet</a> (sp.a). heeft vier wagens. Een Audi A3 (hybride), een Audi Q3 (benzine), een Peugeot Partner (diesel) en een Volkswagen Lupo (diesel).</p>
      <h3>“Groen wagenpark”</h3>
      <p>Minister van mobiliteit,<a href="https://sceptr.net/?s=elke+van+den+brandt"> Elke Van den Brandt</a> (Groen), erfde van haar voorgangster Bianca Debaets twee wagens. Ze liet weten dat het contract van één daarvan teneinde loopt en ze bekijkt om een compacte, elektrische wagen te gebruiken voor het kabinet bij toekomstige verplaatsingen buiten Brussel. Ook deelfietsen zijn een mogelijkheid.</p>
      <p><a href="https://sceptr.net/?s=Alain+Maron">Alain Maron</a> en <a href="https://sceptr.net/?s=Barbara+Trachte">Barbara Trachte</a> (Ecolo) hebben samen een bescheiden vloot staan voor hun kabinetten. <br/>Het betreft een Skoda (diesel), een Citroën C3 (benzine), een Toyota Prius (hybride), enkele BMW’s (hybride), 2 Volkswagen Polo’s ( benzine en diesel), een Vespa en een elektrische scooter, BMW C Evolution. </p>
      <p>De woordvoerder van Alain Maron liet weten dat “<i>het de bedoeling is om slechts twee wagens over te houden per kabinet. Dat moeten dan elektrische zijn. We hebben deze leasingcontracten geërfd, waaronder twee net vernieuwde contracten. We zoeken naar een oplossing om ons van die wagens te ontdoen</i>.”</p>
      <p><a href="https://sceptr.net/?s=Bernard+Clerfayt">Bernard Clerfayt</a> (Défi), de Brussels minister van Arbeid heeft één hybride wagen en is daarmee de bescheiden uitzondering.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/europees-parlement-proclameert-klimaatnoodtoestand/"/>
        <a href="https://sceptr.net/2019/11/politie-zoekt-allochtonen-die-gewapende-overval-pleegden-in-brussel/"/>
        <a href="https://sceptr.net/2019/11/verschillende-migrantenwijken-krijgen-extra-ophaling-afval-zo-werkt-het/"/>
      </related>
    </article>
  </body>
</html>