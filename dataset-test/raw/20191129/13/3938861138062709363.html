<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_akoyi-pogodi-ochikuvati-u-pershij-den-zimi/940592"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T13:04:00+00:00"/>
    <meta property="og:title" content="Якої погоди очікувати у перший день зими"/>
    <meta property="og:description" content="Листопад в Україні завершиться дощем у східних областях, мокрим снігом і ожеледицею у західній частині і туманами з мрякою та посиленням вітру. Про це синоптикиня Наталка Діденко написала у Facebook. &quot;Зниження температури повітря торкнеться західних областей. Там у суботу максимальна ..."/>
  </head>
  <body>
    <article>
      <h1>Якої погоди очікувати у перший день зими</h1>
      <address><time datetime="2019-11-29T13:04:00+00:00">29 Nov 2019, 13:04</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940592_w_300.jpg?v=0"/>
        <figcaption>Погода на останні вихідні осені 2019. Фото: narodna-pravda.ua</figcaption>
      </figure>
      <p>Листопад в Україні завершиться дощем у східних областях, мокрим снігом і ожеледицею у західній частині і туманами з мрякою та посиленням вітру.</p>
      <p>Про це синоптикиня <b>Наталка Діденко</b> написала у <a href="https://www.facebook.com/photo.php?fbid=3029619537068004&amp;set=a.155630821133571&amp;type=3&amp;theater">Facebook</a>.</p>
      <p>"Зниження температури повітря торкнеться західних областей. Там у суботу максимальна температура повітря не перевищить +1..+4°C", - каже метеорологиня.</p>
      <p>На Півночі та у більшості центральних областей також очікується +2..+5°C і сильний вітер.</p>
      <p>На Сході та на Дніпропетровщині - +3..+8°C, у південній частині +5..+10°C, в Криму до +12°C.</p>
      <p>У Києві у суботу надвечір ймовірні невеликий дощ з мокрим снігом. Вітер північно-західний, рвучкий.</p>
      <p>Температура повітря у Києві вночі та вдень буде +1..+4°C. У суботу ввечері знизиться до 0..-1°C.</p>
      <p>"Грудень у столиці почнеться холодною погодою, у неділю похолодає на 2-4°C, та суттєвих опадів не передбачається. Тому використайте п`ятницю для підчищення хвостів, а вихідними із спокійною совістю можна валятися під пледом", - підсумувала синоптикиня.</p>
      <blockquote>28 листопада <a href="https://gazeta.ua/articles/life/_pochatok-rizdvyanogo-postu-yak-dotrimuvatisya-chim-harchuvatisya/940281">почався</a> 40-денний Різдвяний піст. Його ще називають Чотиридесятницею.</blockquote>
    </article>
  </body>
</html>