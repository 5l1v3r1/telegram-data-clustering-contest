<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/barbara-durso-appello/"/>
    <meta property="og:site_name" content="BitchyF"/>
    <meta property="article:published_time" content="2019-11-29T13:06:23+00:00"/>
    <meta property="og:title" content="Sparita dalla TV lancia un appello: “Barbara d’Urso, dammi una seconda possibilità…o inizierò lo sciopero della fame”"/>
    <meta property="og:description" content="&quot;Barbara d'Urso, dammi una seconda possibilità...o inizierò lo sciopero della fame&quot;: questo l'appello dell'icona di.."/>
  </head>
  <body>
    <article>
      <h1>Sparita dalla TV lancia un appello: “Barbara d’Urso, dammi una seconda possibilità…o inizierò lo sciopero della fame”</h1>
      <address><time datetime="2019-11-29T13:06:23+00:00">29 Nov 2019, 13:06</time> by <a rel="author">Fabiano Minacci</a></address>
      <p>Al grido di “<i>Barbara d’Urso dammi una seconda possibilità</i>“, <b>Maurizia Paradiso</b> – fra le pagine de<a href="https://www.ilfattoquotidiano.it/2019/11/27/maurizia-paradiso-sono-sola-mi-hanno-abbandonata-tutti-mi-considerano-gia-morta-vorrei-solo-essere-ascoltata-senno-iniziero-lo-sciopero-della-sete-e-dei-farmaci/5582607/"><i> Il Fatto Quotidiano</i></a> – ha lanciato un disperato appello alla conduttrice di <i>Pomeriggio Cinque</i> per tornare in televisione e lavorare.</p>
      <blockquote>“Perché tutti, nel mondo della televisione, mi hanno sfruttata e poi dimenticata? Eppure io ho fatto del bene a tante persone, ho aiutato tutti quando ero al top del successo. Vorrei essere ascoltata. <b>Viceversa inizierò lo sciopero della fame, della sete e dei farmaci</b>. E poi vorrei una risposta: perché mi avete abbandonata così? Sono tre anni che non mi invitano più. Non conosco il motivo. Probabilmente, avendo avuto questa malattia [ha avuto la leucemia, ndr], mi considerano già morta. Io per loro non ci sono più […] Mi hanno abbandonato tutti, come hanno fatto con Califano e con tutti i grandi. Sono sola. Avevo solo mia mamma, ma adesso non c’è più”.</blockquote>
      <h3>L’appello a Barbara d’Urso:</h3>
      <p><b>Maurizia Paradiso</b> lancia poi un appello a <b>Barbara d’Urso</b>:</p>
      <blockquote>“Cara Barbara, perché ti sei dimenticata di me? Quando sono venuta a Domenica Live durante la malattia, senza capelli, mi avevi promesso che avresti cercato mia mamma. Adesso mia mamma è morta e tu non me l’hai cercata. Eppure sei sempre stata buona con me. Per me la tua parola vale, perché non l’hai mantenuta?” […] La d’Urso mi ha sempre stimata, o perlomeno credo. Quando nelle discoteche gay mi avevano attribuito quell’orrenda canzone contro di lei, io ero andata in studio durante il periodo della leucemia per chiederle umilmente scusa, e lei mi aveva perdonato. Perché a Luxuria dà tutte le possibilità del mondo, mettendosi pure in ginocchio davanti a lei, e a me non dà una seconda possibilità? Barbara, perlomeno tu, ascoltami!”.</blockquote>
      <p>La d’Urso accoglierà la sua richiesta?</p>
      <figure>
        <img src="https://static.nexilia.it/bitchyf/2019/11/maurizia-paradiso.jpg"/>
      </figure>
    </article>
  </body>
</html>