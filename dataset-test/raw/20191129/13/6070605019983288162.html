<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/rectifica-RTVE-restituir-Alvaro-Zancajo_0_2352964809.html"/>
    <meta property="og:site_name" content="Ara.cat"/>
    <meta property="article:published_time" content="2019-11-29T13:31:08+00:00"/>
    <meta property="og:title" content="La justícia rectifica i RTVE no haurà de restituir Álvaro Zancajo com a directiu"/>
    <meta property="og:description" content="El periodista va ser destituït del càrrec de director del Canal 24 Horas l'any 2018"/>
  </head>
  <body>
    <article>
      <h1>La justícia rectifica i RTVE no haurà de restituir Álvaro Zancajo com a directiu</h1>
      <h2>El periodista va ser destituït del càrrec de director del Canal 24 Horas l'any 2018</h2>
      <address>
        <time datetime="2019-11-29T13:31:08+00:00">29 Nov 2019, 13:31</time>
      </address>
      <p>El Tribunal Superior de Justícia de Madrid ha decidit en favor a RTVE en el judici contra el periodista Álvaro Zancajo i la corporació no haurà de restituir-lo com a directiu de l'ens. D'aquesta manera queda revocada <a href="https://www.ara.cat/media/TVE-indenmitzar-readmetre-Alvaro-Zancajo_0_2145385642.html">la sentència del jutjat social número 6 de Madrid</a> del desembre del 2018 en què declarava nul l'acomiadament de Zancajo com a director del Canal 24 Horas p erquè el treballador s'havia acollit a una reducció de jornada per tenir cura del seu fill.</p>
      <p>La sentència del 2018 especificava que Zancajo havia de rebre una compensació de 25.000 euros, a més de restituir-li amb "caràcter immediat [...] les condicions de treball anteriors". Amb la nova sentència del Tribunal Superior de Justícia de Madrid, RTVE ja no està obligada a donar un càrrec directiu a Zancajo, tot i que sí que pot mantenir el seu càrrec com a informador. </p>
      <p>Des del seu cessament el setembre del 2018, després del nomenament de Rosa María Mateo com administradora única provisional de RTVE, Zancajo té la categoria professional de redactor de base i treballa fent documentals per a diferents programes de la corporació. </p>
      <p>Zancajo, que va entrar a RTVE l'any 2016, després de 16 anys a Antena 3, pot recórrer la sentència al Tribunal Suprem. </p>
    </article>
  </body>
</html>