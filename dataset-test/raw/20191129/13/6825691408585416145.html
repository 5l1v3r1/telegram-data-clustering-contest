<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/verslas/ekonomika/nustatytos-ismokos-uz-siais-metais-deklaruotus-zemes-ukio-naudmenu-plotus-941863"/>
    <meta property="og:site_name" content="Kauno diena"/>
    <meta property="article:published_time" content="2019-11-29T13:43:00+00:00"/>
    <meta property="og:title" content="Nustatytos išmokos už šiais metais deklaruotus žemės ūkio naudmenų plotus"/>
    <meta property="og:description" content="Nustatyti išmokų už šiais metais deklaruotus ir paramos tiesioginėmis išmokomis teikimo reikalavimus atitinkančius žemės ūkio naudmenų plotus dydžiai."/>
  </head>
  <body>
    <article>
      <h1>Nustatytos išmokos už šiais metais deklaruotus žemės ūkio naudmenų plotus</h1>
      <address><time datetime="2019-11-29T13:43:00+00:00">29 Nov 2019, 13:43</time> by <a rel="author" href="https://kauno.diena.lt/autoriai/lukas-blekaitis" target="_blank">Lukas Blekaitis, ELTA</a></address>
      <p>
        <b>Nustatyti išmokų už šiais metais deklaruotus ir paramos tiesioginėmis išmokomis teikimo reikalavimus atitinkančius žemės ūkio naudmenų plotus dydžiai.</b>
      </p>
      <p>Pagrindinė išmoka siektų 64 eurus už ha, išmoka jaunajam ūkininkui, kuri mokama už pirmuosius 90 ha – 54,22 eurų už ha, praneša Nacionalinė mokėjimo agentūra (NMA).</p>
      <p>Tiesioginės išmokos mokamos dviem etapais: nuo spalio 16 d. iki lapkričio 30 d. pareiškėjams mokamos avansinės išmokų dalys, o antrojo etapo metu, nuo gruodžio 1 d. iki kitų metų birželio 30 d., mokama likusi dalis. Pareiškėjams, kuriems avansai nebuvo išmokėti, antrojo etapo metu mokama visa priskaičiuota išmokų suma.</p>
      <p>Nacionalinė mokėjimo agentūra prie Žemės ūkio ministerijos (NMA) į ūkininkų sąskaitas jau pervedė 298 mln. eurų avansinių išmokų.</p>
      <p>Pagal vieną ar kelias paramos schemas išmokų sulaukė per 122 tūkst. pareiškėjų, kurių paraiškose nebuvo nustatyta neatitikimų ar jie buvo išspręsti.</p>
    </article>
  </body>
</html>