<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2828076-zadan-kaze-so-v-ukraini-e-kogo-citati.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T13:31:00+00:00"/>
    <meta property="og:title" content="Жадан каже, що в Україні &quot;є кого читати&quot;"/>
    <meta property="og:description" content="Сучасна українська література розвивається дуже швидкими темпами."/>
  </head>
  <body>
    <article>
      <h1>Жадан каже, що в Україні "є кого читати"</h1>
      <h2>Сучасна українська література розвивається дуже швидкими темпами.</h2>
      <address>
        <time datetime="2019-11-29T13:31:00+00:00">29 Nov 2019, 13:31</time>
      </address>
      <p>Таку думку в <a href="https://www.ukrinform.ua/rubric-culture/2827187-sergij-zadan-pismennik.html">інтерв’ю Укрінформу</a> висловив письменник Сергій Жадан.</p>
      <p>“Сучасна українська література конкурентна, цікава й прогресує. Заповнюються раніше вільні ніші, розвивається поволі ринок, література структурується. Загалом відбуваються цікаві процеси, є за чим спостерігати й кого читати”, - сказав Жадан.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2828020-ne-cenzura-a-zahist-zadan-shvalue-zaboronu-antiukrainskoi-literaturi.html">Не цензура, а захист: Жадан схвалює заборону антиукраїнської літератури</a>
      </blockquote>
      <p>На його переконання, впродовж останніх п’яти років триває “золотий час” українського книговидавництва. “Як буде далі – подивимося, адже йдеться не лише про саме написання текстів, а й про контекст, про те, як ці тексти потім функціонують у суспільстві, як вони проходять шлях від письменника до читача, як видаються <a href="https://www.ukrinform.ua/tag-kniga">книги</a>, як розповсюджуються та рекламуються, як загалом існує книговидавниче поле України”, - зазначив письменник.</p>
    </article>
  </body>
</html>