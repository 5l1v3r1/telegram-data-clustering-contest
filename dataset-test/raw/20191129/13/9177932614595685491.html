<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepgelderland.nl/nieuws/2431207/Massale-sterfte-onder-vissen-drie-partijen-verantwoordelijk-voor-breuk-in-leiding"/>
    <meta property="og:site_name" content="Omroep Gelderland"/>
    <meta property="article:published_time" content="2019-11-29T13:00:23+00:00"/>
    <meta property="og:title" content="Massale sterfte onder vissen, drie partijen verantwoordelijk voor breuk in leiding"/>
    <meta property="og:description" content="De leidingbreuk in de Berkel bij Lochem in november vorig jaar, heeft meerdere oorzaken. Dat is de conclusie van TNO dat onderzoek deed naar de breuk. Door de breuk stroomden liters afvalwater van FrieslandCampina de Berkel in waardoor duizenden vissen doodgingen. Inmiddels is de kwaliteit van het water hersteld en zijn alle vissoorten weer terug."/>
  </head>
  <body>
    <article>
      <h1>Massale sterfte onder vissen, drie partijen verantwoordelijk voor breuk in leiding</h1>
      <address>
        <time datetime="2019-11-29T13:00:23+00:00">29 Nov 2019, 13:00</time>
      </address>
      <h4>Deel dit artikel:</h4>
      <ul>
        <li/>
        <li/>
        <li/>
        <li/>
        <li/>
        <li/>
      </ul>
      <p>vrijdag 29 november 2019, 14:00</p>
      <h4>Deel dit artikel:</h4>
      <ul>
        <li/>
        <li/>
        <li/>
        <li/>
        <li/>
        <li/>
      </ul>
      <slideshow>
        <figure>
          <img src="https://imgg.rgcdn.nl/66214cb951ec4ba2a9da27f81d547b05/opener/Foto-Omroep-Gelderland.jpg?v=qc_IWPDgNa8u_c9wr7Dbyg2"/>
        </figure>
        <figure>
          <img src="https://imgg.rgcdn.nl/66214cb951ec4ba2a9da27f81d547b05/opener/Foto-Omroep-Gelderland.jpg?v=qc_IWPDgNa8u_c9wr7Dbyg2"/>
        </figure>
        <figure>
          <img src="https://imgg.rgcdn.nl/1a1b3c4ee1964b3dabd8451261a950ba/opener/Foto-Omroep-Gelderland.jpg?v=tMLN44H2v3qlpSgmQsM-aQ2"/>
        </figure>
        <figure>
          <img src="https://imgg.rgcdn.nl/1a1b3c4ee1964b3dabd8451261a950ba/opener/Foto-Omroep-Gelderland.jpg?v=tMLN44H2v3qlpSgmQsM-aQ2"/>
        </figure>
        <figure>
          <img src="https://www.omroepgelderland.nl/graphic/2431207/StaticMap/Opener.jpeg"/>
        </figure>
        <figure>
          <img src="https://www.omroepgelderland.nl/graphic/2431207/StaticMap/Opener.jpeg"/>
        </figure>
        <figcaption>Foto: Omroep Gelderland</figcaption>
      </slideshow>
      <p>LOCHEM - De leidingbreuk in de Berkel bij Lochem in november vorig jaar, heeft meerdere oorzaken. Dat is de conclusie van TNO dat onderzoek deed naar de breuk. Door de breuk stroomden liters afvalwater van FrieslandCampina de Berkel in waardoor duizenden vissen doodgingen. Inmiddels is de kwaliteit van het water hersteld en zijn alle vissoorten weer terug.</p>
      <p>
        <i>door Lonneke Gerritsen</i>
      </p>
      <p>Uit het onderzoek blijkt datÂ de is breuk ontstaan, doordat de verbinding tussen twee leidingbuizen niet optimaal was aangelegd en dit in de loop van de tijd is verzwakt door een te hoge druk, hoge temperatuur en een te hoge zuurgraad van het restwater in de leiding.</p>
      <p>'Hier hebben alle partijen een aandeel in gehad, dus er is niet Ã©Ã©n schuldige aan te wijzen', zegt Rudi Gerard, directeur Waterschap Rijn en IJssel. 'De aannemer heeft de leiding aangelegd, wij controleren en zijn verantwoordelijk voor de druk en FrieslandCampina gaat over de zuurgraad van het afvalwater.'Â </p>
      <p>
        <mark><b>Even terug: </b>De leiding die vanaf FrieslandCampina in Lochem naar Zutphen loopt, sprong begin november vorig jaar. De buizen lagen er sinds 2012 en voldeden toen aan alle eisen en waren uitgebreid getest.Â Het waterschap heeft na de breukÂ het getroffen deel van de Berkel zo snel mogelijk ingedamd door de stuw te sluiten. Het restwater werd omgeleid naar het nabijgelegen slibdepot van Rijkswaterstaat. De leidingbreuk is opgegraven en hersteld. Ook al is er snel gehandeld, er kon niet voorkomen worden dat duizenden vissen doodgingen.Â Daarnaast zijn ook tienduizend vissen gered, doordat er zuurstofmatten zijn geplaatst en het waterschap vissen heeft overgeplaatst.Â Na afloop is de bodemlaag en het water van het getroffen deel van de Berkel ook afgevoerd naar het slibdepot en schoongemaakt. Dit alles duurde een maand. Begin december waren de problemen opgelost en kon de stuw weer opgezet worden.Â </mark>
      </p>
      <h3>Maatregelen voor de toekomst</h3>
      <p>De drie betrokken partijen Waterschap Rijn en IJssel, zuivelproducent FrieslandCampina en aannemersbedrijf Pannekoek GWW willen ditÂ in de toekomst voorkomen en hebben daarom maatregelen genomen. De aannemer gaat alle koppelstukken in de 17 kilometer lange leiding controleren en zo nodig verbeteren.Â FrieslandCampina gaat in de fabriek een extra installatie plaatsen die het afvalwater eerst nog zuivert, zodat de zuurgraad naar beneden gaat.Â </p>
      <p>Het waterschap heeftÂ nieuwe ontluchters geplaatst, zodat er betere controle is op de druk in de leiding. Ook wordt er onderzochtÂ of er een verbinding gemaakt kan worden van FrieslandCampinaÂ naar deÂ rioolwaterzuivering in Haarlo, zodat in noodgevallen het afvalwater hier naartoe kan.Â </p>
      <p>
        <i>Bekijk de video. De tekst gaat daaronder verder.</i>
      </p>
      <h3>Hoge kosten</h3>
      <p>Al deze maatregelen zullen veel geld gaan kosten. 'Zo'n extra installatie bij ons kost al snel een miljoen', laat locatiemanager Voermans van FrieslandCampinaÂ weten. Het incident en alle opruim- en herstelwerkzaamheden hebben vorig jaar 900.000 euro gekost. Ook die worden verdeeld over de drie betrokken partijen.</p>
      <p>Hoe die verdeling precies is willen de heren niet zeggen. 'Daar gaat het ook niet om. We zijn juist blij dat we van begin tot eind hierin hebben samengewerkt zonder schuldige aan te wijzen', zegt Rudi Gerard van het waterschap optimistisch.Â </p>
      <p>
        <b>Zie ook:</b>
      </p>
      <ul>
        <li>
          <a href="https://www.omroepgelderland.nl/nieuws/2392091/Stuw-in-rivier-de-Berkel-weer-open">Stuw in rivier de Berkel weer open</a>
        </li>
        <li>
          <a href="https://www.omroepgelderland.nl/nieuws/2386946/Waterschap-over-breuk-bij-Berkel-normaal-kan-zo-n-leiding-tientallen-jaren-mee">Waterschap over breuk bij Berkel: normaal kan zo'n leiding tientallen jaren mee</a>
        </li>
        <li>
          <a href="https://www.omroepgelderland.nl/nieuws/2363747/Lek-nog-niet-dicht-elk-uur-stroomt-400-000-liter-vervuild-water-in-de-Berkel">Lek nog niet dicht: elk uur stroomt 400.000 liter vervuild water in de Berkel</a>
        </li>
      </ul>
      <p><b>ðŸ’¬ WhatsApp ons!</b><br/>Heb jij een tip of opmerking voor de redactie? Stuur ons een bericht op <a href="https://api.whatsapp.com/send?phone=31622054352&amp;text=Massale%20sterfte%20onder%20vissen%2C%20drie%20partijen%20verantwoordelijk%20voor%20breuk%20in%20leiding"><b>06Â -Â 220Â 543Â 52</b></a> of stuur een mail: <b><a href="mailto:omroep@gld.nl">omroep@gld.nl</a></b>!</p>
    </article>
  </body>
</html>