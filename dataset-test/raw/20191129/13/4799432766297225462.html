<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://from-ua.com/news/521802-naguglena-brigada-priishla-do-vladi-zhurnalist-spiimav-nardepa-na-antikonstituciinii-zayavi.html"/>
    <meta property="og:site_name" content="Новости Украины - From-UA"/>
    <meta property="article:published_time" content="2019-11-29T13:59:00+00:00"/>
    <meta property="og:title" content="«Нагуглена бригада прийшла до влади»: журналіст «спіймав» нардепа на антиконституційній заяві"/>
    <meta property="og:description" content="Заява про свободу слова «допомогла» Ользі Смаглюк досягти рівня Дубінського і Макса Бужанського. Про це в ексклюзивному коментарі інтернет-виданню Новости Украины – From-UA розповів український журналіст, ведучий політичного ток-шоу «5 копійок» Роман Чайка."/>
  </head>
  <body>
    <article>
      <h1>«Нагуглена бригада прийшла до влади»: журналіст «спіймав» нардепа на антиконституційній заяві</h1>
      <address>
        <time datetime="2019-11-29T13:59:00+00:00">29 Nov 2019, 13:59</time>
      </address>
      <p>Заява про свободу слова «допомогла» Ользі Смаглюк досягти рівня Дубінського і Макса Бужанського. Про це в ексклюзивному коментарі інтернет-виданню <a href="https://from-ua.com/">Новости Украины – From-UA</a> розповів український журналіст, ведучий політичного ток-шоу «5 копійок» Роман Чайка.</p>
      <p>За словами нашого співрозмовника, заява нардепа Ольги Василевської-Смаглюк про необхідність «приглушити» свободу слова в Україні суперечить Конституції нашої держави.</p>
      <p>«Ця заява обмежує права громадян, що заборонено напряму Конституцією, і показує, що девочка нічого не навчилася, поки була журналісткою в газеті “День” і на “1+1”. Це один з найкращих проявів ідіотизму, і за цими параметрами Смаглюк досягла рівня Дубінського і Макса Бужанського, з чим її можна і привітати», - зазначає експерт.</p>
      <p>За словами Чайки, коли представники президентської команди «попадають під критику, тролінг або насмішки, у них зносить дах, і вони починають робити абсолютно ідіотські заяви».</p>
      <p>«Нагуглена бригада прийшла до влади на хайпі і на стьобі над всіма поняттями: над країною, над людьми, над іншими політиками, незалежно від того, чи вони уроди, чи хороші», - додає журналіст.</p>
      <related>
        <h4>Читайте также:</h4>
        <a href="https://from-ua.com/news/520756-ukraina-ne-pianino-svoboda-vistupila-proti-kapitulyacii.html"/>
        <a href="https://from-ua.com/news/521792-zhurnalist-svoboda-slova-po-ukrainski-mozhe-peretvoritisya-na-svobodu-slova-po-putinski.html"/>
      </related>
    </article>
  </body>
</html>