<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39905-twaalfde-verdachte-overval-hrieps-aangehouden/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-29T13:22:00+00:00"/>
    <meta property="og:title" content="Twaalfde verdachte overval Hrieps aangehouden"/>
    <meta property="og:description" content="KRUININGEN - In Kruiningen is dinsdagmorgen een twaalfde verdachte aangehouden in het lopende onderzoek naar de woningoverval in Grijpskerke in mei van dit jaar."/>
  </head>
  <body>
    <article>
      <h1>Twaalfde verdachte overval Hrieps aangehouden</h1>
      <address><time datetime="2019-11-29T13:22:00+00:00">29 Nov 2019, 13:22</time> by <a rel="author">Tim Koster</a></address>
      <figure>
        <img src="https://www.hvzeeland.nl/pictures/0/9/4/131490.jpg"/>
        <figcaption>De voordeur van de woning in Kruiningen na de inval in augustus.<cite>© Foto: Roland de Jong / Provicom</cite></figcaption>
      </figure>
      <p>
        <b>KRUININGEN - In Kruiningen is dinsdagmorgen een twaalfde verdachte aangehouden in het lopende onderzoek naar de woningoverval in Grijpskerke in mei van dit jaar.</b>
      </p>
      <p>De verdachte, een 34-jarige man uit Kruiningen, is voor verder onderzoek naar een politiecellencomplex gebracht. De politie zal hier zijn precieze aandeel bij de overval onderzoeken. Volgens de PZC is de verdachte de bewoner van de woning aan de Torricellistraat waar op 21 augustus een inval is geweest van de politie. Het regionale flexteam viel toen rond 06.00 uur de woning binnen. De politie liet toen weten dat tijdens de huiszoeking diverse voorwerpen in beslag zijn genomen die ‘’mogelijk relevant kunnen zijn voor het onderzoek’’.</p>
      <p>De verdachte is de afgelopen dagen verhoord en vandaag voorgeleid aan de Rechter-Commissaris. De Rechter-Commissaris heeft besloten de man langer vast te houden.</p>
    </article>
  </body>
</html>