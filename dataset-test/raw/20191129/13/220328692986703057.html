<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/botas-s-nay-dobro-vreme-v-abu-dabi-407885.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T13:24:30+00:00"/>
    <meta property="og:title" content="Ботас с най-добро време в Абу Даби"/>
    <meta property="og:description" content="Верстапен е втори, а Хамилтън е трети"/>
  </head>
  <body>
    <article>
      <h1>Ботас с най-добро време в Абу Даби</h1>
      <address><time datetime="2019-11-29T13:24:30+00:00">29 Nov 2019, 13:24</time> by <a rel="author">Пламен Вълков</a></address>
      <p>Пилотът на Мерцедес Люис Хамилтън, който си осигури предсрочно шестата световна титла във Формула 1 даде трето време в първата свободна тренировка преди Гран при на пистата "Яс Марина" в Абу Даби (ОАЕ). Той изостава на повече от половин секунда от съотборника си Валтери Ботас, който с 1:36,957 мин е първи. Втори е Макс Верстапен (Ред Бул).Топ 10 в първата свободна тренировка допълват Александър Албон (Ред Бул), Себастиян Фетел (Ферари), Ромен Грожан (Хаас), Шарл Льоклер (Ферари), Кевин Магнусен (Хаас), Антонио Джовинаци (Алфа Ромео) и Нико Хюлкенберг (Рено). Втората тренировка е днес от 15:00 часа, а утре е третата и квалификацията. Последният старт за сезона във Ф1 ще се проведе в неделя от 15:10 часа българско време и ще бъде излъчен от Диема спорт.</p>
    </article>
  </body>
</html>