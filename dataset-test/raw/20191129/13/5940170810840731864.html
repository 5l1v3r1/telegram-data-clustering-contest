<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/thelei-na-meinei-gia-panta-ston-apoel"/>
    <meta property="og:site_name" content="24sports.com.cy"/>
    <meta property="article:published_time" content="2019-11-29T13:15:00+00:00"/>
    <meta property="og:title" content="Θέλει να μείνει για πάντα στον ΑΠΟΕΛ!"/>
    <meta property="og:description" content="Ο Γιώργος Μερκής μίλησε στους εκπροσώπους των ΜΜΕ λίγο πριν την αναχώρηση της αποστολής από το Λουξεμβούργο. Ο Λεμεσιανός αμυντικός εξέφρασε την επιθυμία του να ολοκληρώσει την καριέρα του στον ΑΠΟΕΛ."/>
  </head>
  <body>
    <article>
      <h1>Θέλει να μείνει για πάντα στον ΑΠΟΕΛ!</h1>
      <h2>Διαβάστε τι δήλωσε ο Κύπριος αμυντικός</h2>
      <address>
        <time datetime="2019-11-29T13:15:00+00:00">29 Nov 2019, 13:15</time>
      </address>
      <p>Ο Γιώργος Μερκής μίλησε στους εκπροσώπους των ΜΜΕ λίγο πριν την αναχώρηση της αποστολής από το Λουξεμβούργο. Ο Λεμεσιανός αμυντικός εξέφρασε την επιθυμία του να ολοκληρώσει την καριέρα του στον ΑΠΟΕΛ.</p>
      <p>
        <b>Αναλυτικά:</b>
      </p>
      <p><b>Για το χθεσινό παιχνίδι</b>: «Ήταν ένας πολύ καλός αγώνας χθες. Το χαρήκαμε και εμείς, αλλά και όλοι οι φίλαθλοι στην Κύπρο».</p>
      <p><b>Για το μέλλον του:</b> «Θέλω να συνεχίσω και τη νέα περίοδο. Είμαι πολύ ευχαριστημένος, έχω δεθεί με την ομάδα. Έχω ζήσει ωραίες στιγμές με την ομάδα και θέλω να τελειώσω την καριέρα μου στο ΑΠΟΕΛ».</p>
      <p><b>Για την πορεία στον όμιλο:</b> «Δεν ξεκινήσαμε καλά. Στο ΑΠΟΕΛ, όμως, είμαστε μαθημένοι στα δύσκολα. Μέσα από μια μεγάλη προσπάθεια, κάναμε αυτό που έπρεπε για να περάσουμε στον επόμενο γύρο, κάνοντας περήφανους τους οπαδούς μας».</p>
      <p><b>Για το ντέρμπι της Δευτέρας:</b> «Θα είναι ένας μεγάλος αγώνας. Και η Ομόνοια διανύει μια καλή περίοδο. Είναι δυνατή ομάδα έχει τον κόσμο στο πλευρό της. Θα προσπαθήσουμε να ξεκουραστούμε και θα πάμε για να διεκδικήσουμε το τρίποντο».</p>
      <p><b>Για το γκολ που πέτυχε χθες και το γκολ που σκόραρε τον Αύγουστο κόντρα στη Καραμπάχ:</b> «Με την Καραμπάχ ήταν πιο δύσκολο και πιο σημαντικό».</p>
    </article>
  </body>
</html>