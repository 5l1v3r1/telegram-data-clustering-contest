<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/huawei-p-smart-pro-ny-android-med-stor-skarm-och-lagt-pris"/>
    <meta property="og:site_name" content="Mobil"/>
    <meta property="article:published_time" content="2019-11-29T13:43:00+00:00"/>
    <meta property="og:title" content="Huawei P Smart Pro: Ny Android med stor skärm och lågt pris"/>
    <meta property="og:description" content="Med en prislapp på 3600 kronor så ska P Smart Pro bli ett alternativ i den hårt konkurrensutsatta mellanklassen."/>
  </head>
  <body>
    <article>
      <h6 class="kicker">Helskärm med pop up-kamera</h6>
      <h1>Huawei P Smart Pro: Ny Android med stor skärm och lågt pris</h1>
      <address><time datetime="2019-11-29T13:43:00+00:00">29 Nov 2019, 13:43</time> by <a rel="author" href="mailto:erik.morner@mobil.se" target="_blank">Erik Mörner</a></address>
      <p>Nyheter <br/><b>Med en prislapp på 3600 kronor så ska P Smart Pro bli ett alternativ i den hårt konkurrensutsatta mellanklassen.</b></p>
      <p>Både bak och framsida i Huawei P Smart Pro är gjorda i glas och på framsidan handlar det om en skärm på 6,59 tum. Framsidan har varken någon sensorpanel eller fingeravtryckssensor som ska ta plats, eftersom selfiekameran är av pop-up-typ och alltså bara kommer fram ur toppen när den ska användas. Fingeravtryckssensorn är fysisk och placerad på sidan, i av- och på-knappen.</p>
      <figure>
        <img src="https://www.mobil.se/sites/mobil.se/files/styles/large_article_image/public/s1_1.jpg?itok=rXWZqYoS"/>
      </figure>
      <h3>Uppdaterad jämfört med systermodellerna</h3>
      <p>Prestandamässigt har telefonen samma systemchipp som systermodellen P Smart Z som lanserades som lanserades i Sverige i somras. Med Pro i namnet handlar dock det här om en lite trimmad modell och det rör både prestanda och kameror. Systemchippet Kirin 710F får i Huawei P Smart sällskap av 6 GB arbetsminne och kamerorna på baksidan är tre till antalet. Det handlar om en huvudkamera på 48 megapixel som får sällskap av en ultravidvinkel på 8 megapixel och en djupsensor. Det gör alltså att du ska kunna ta bra porträttbilder med effekt för oskarp bakgrund. Huawei talar själva om särskilt utvecklade funktioner för mörkerfoto så att du ska kunna ta bilder med lång slutartid på upp till sex sekunder utan att rörelseoskärpa ska förstöra skärpan.</p>
      <figure>
        <img src="https://www.mobil.se/sites/mobil.se/files/styles/large_article_image/public/s2_3.jpg?itok=CJpoS-td"/>
      </figure>
      <p>Formmässigt så lånar telefonen en del av sitt utseende från den populära P30-serien och säljs i den tonade blå färgen Breathing Crystal samt i en mer anonym svart färgversion. I butiker ska telefonen finnas redan i början av december och prislappen stannar alltså på ungefär 3600 kr.</p>
      <p>Android och USAS embargo då? Ja Googles Androidlicens tillåter att en viss telefonmodell finns i flera olika varianter så länge inte mobilens kärna förändras. Av bilderna att döma är P Smart Pro mycket lik P Smart Z som lanserades innan Huaweis Androidlicens slutade gälla, och troligen räknas den som samma telefon, men med uppgraderad kamera och mer minne.</p>
      <p>I vilket fall lanseras P Smart Pro MED Googles tjänster och appbutik här i Sverige.</p>
      <h3>Fakta Huawei P Smart Pro</h3>
      <h3>Allmänt</h3>
      <p><b>Modell</b> P Smart Pro<br/><b>Tillverkare</b> Huawei<br/><b>Lanseringsdatum</b> 2019-12-02<br/><b>Mått</b> 163,1 x 77,2 x 8,8 mm<br/><b>Material baksida</b> Plast<br/><b>Pris</b> 3600 kr<br/><b>System</b> Android<br/><b>Systemversion</b> 9.0 Pie<br/><b>Chipset</b> Kirin 710f<br/><b>Tillverkningprocess</b> 12 nm</p>
      <h3>Skärm</h3>
      <p><b>Mått</b> 6,59 tum<br/><b>Upplösning</b> 2340 x 1080 pixel<br/><b>Pixeldensitet</b> 391 dpi<br/><b>Typ</b> LCD - IPS</p>
      <h3>Minne</h3>
      <p><b>RAM-minne</b> 6 GB<br/><b>Lagringsminne</b> 128 GB<br/><b>Minneskortplats</b> Ja</p>
      <h3>Batteri</h3>
      <p><b>Kapacitet</b> 4000 mAh<br/><b>Trådlös laddning</b> Nej</p>
      <h3>Nät</h3>
      <h3>Kamera</h3>
      <p><b>Upplösning</b> 48 Megapixel 8 Megapixel 2 Megapixel<br/><b>Vidvinkellins</b> Ja<br/><b>Videoinspelning, upplösning</b> 3840 x 2160 pixel</p>
      <h3>Anslutningar</h3>
      <p><b>Anslutningskontakt</b> USB Typ C<br/><b>Bluetooth</b> 5.0<br/><b>Wifi</b> 802.11 a/b/g/n/ac<br/><b>GPS</b> Ja</p>
      <h3>Övrigt</h3>
      <p><b>Fingeravtrycksläsare</b> Ja</p>
      <details>
        <summary>Benchmark-tester</summary>
        <p>
          <b>
            <i>Antutu 8</i>
          </b>
        </p>
      </details>
      <related>
        <h4>Relaterade artiklar</h4>
        <a href="https://www.mobil.se/tester/produkttester/test-huawei-nova-5t-vass-mellanklass-utan-riktig-udd"/>
      </related>
    </article>
  </body>
</html>