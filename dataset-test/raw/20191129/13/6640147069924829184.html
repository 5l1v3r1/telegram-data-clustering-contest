<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/huawei-primo-posto-senza-google/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-29T13:38:00+00:00"/>
    <meta property="og:title" content="Huawei: il fondatore pensa che la società possa arrivare in vetta alle classifiche anche senza Google | MobileLabs"/>
    <meta property="og:description" content="Il fondatore di Huawei è molto fiducioso: la società potrebbe arrivare in vetta alla classifica dei produttori di smartphone anche senza Google."/>
  </head>
  <body>
    <article>
      <h1>Huawei: il fondatore pensa che la società possa arrivare in vetta alle classifiche anche senza Google | MobileLabs</h1>
      <address>
        <time datetime="2019-11-29T13:38:00+00:00">29 Nov 2019, 13:38</time>
      </address>
      <p>Il fondatore di <b>Huawei</b>, <i>Ren Zhengfei</i>, è convinto che la società possa arrivare in vetta alla classifica dei produttori di smartphone anche <b>senza Google</b>. Questo è stato l’obiettivo prefissato dal brand già nel <b>2019</b>. Il <b>governo statunitense</b>, per presunti motivi di sicurezza, ha deciso di non permettere alle aziende americane di intrattenere rapporti commerciali con Huawei.</p>
      <p>Anche se lo scenario sembrava apparentemente tragico per il gruppo, la <b>realtà</b> è che le vendite sono rimaste comunque alte, grazie soprattutto al mercato asiatico. In <b>occidente</b>, l’assenza di Play Store, Gmail, Maps, <a href="http://www.tomshw.it/smartphone/youtube-per-android-tv-si-aggiorna-con-uninterfaccia-utente-piu-moderna/">YouTube </a>e tutti gli altri servizi <a href="http://www.tomshw.it/videogioco/google-stadia-nba-2k20-patch/">Google </a>ha comunque certamente colpito la società.</p>
      <figure>
        <img src="https://www.tomshw.it/images/images/2018/11/huawei-logo-6346.768x432.jpg"/>
      </figure>
      <p>Zhengfei è fiducioso ed è pienamente convinto che gli<b> smartphone Huawei</b> potrebbero diventare i dispositivi più venduti in tutto il mondo, superando anche Samsung. <a href="http://www.tomshw.it/smartphone/microsoft-puo-vendere-a-huawei-ricevuta-la-licenza-dagli-usa/">Microsoft </a>ha recentemente ottenuto da parte degli organi responsabili il permesso di vendere prodotti e servizi all’azienda cinese. <i>Ren Zhengfei</i> ha anche sottolineato che Google non ha ottenuto lo stesso trattamento. Huawei ha più volte sottolineato in passato che sarebbe intenzionata a <b>continuare a collaborare</b> con Google.</p>
      <p>Le ultime dichiarazioni sembrerebbero farci intendere che l’azienda non abbia comunque <b>paura</b> di continuare in piena autonomia.</p>
      <blockquote>Huawei P30 Lite è in sconto su Amazon. Lo trovate a <a href="https://toms.it/HH1KZ">questo indirizzo</a>.</blockquote>
    </article>
  </body>
</html>