<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/dovup-bicakladilar-tufekle-vurup-hastaneye-biraktilar-1287781-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T13:24:00+00:00"/>
    <meta property="og:title" content="Dövüp bıçakladılar! Tüfekle vurup hastaneye bıraktılar"/>
    <meta property="og:description" content="Şanlıurfa'da Yakup Bendaş (26), kimliği belirsiz kişilerce dövülüp, bıçaklanarak, tüfekle vurulduktan sonra hastane önüne bırakıldı. Doktorların müdahale ettiği ağır yaralı Bendaş, kurtarılamadı. Kaçan saldırganların yakalanması için çalışma başlatıldı."/>
  </head>
  <body>
    <article>
      <h1>Dövüp bıçakladılar! Tüfekle vurup hastaneye bıraktılar</h1>
      <h2>Şanlıurfa'da Yakup Bendaş (26), kimliği belirsiz kişilerce dövülüp, bıçaklanarak, tüfekle vurulduktan sonra hastane önüne bırakıldı. Doktorların müdahale ettiği ağır yaralı Bendaş, kurtarılamadı. Kaçan saldırganların yakalanması için çalışma başlatıldı.</h2>
      <address>
        <time datetime="2019-11-29T13:24:00+00:00">29 Nov 2019, 13:24</time>
      </address>
      <p>Olay, çarşamba gecesi, Karaköprü Mahallesi'nde meydana geldi. Arkadaşları ile kafede oturan Yakup Bendaş, iddiaya göre, yanına gelen bazı kişilerce ailevi konunun görüşülmesi için dışarı çağrıldı. Bendaş, dışarı çıkınca plakası bilinmeyen araca bindirilerek, götürüldü.</p>
      <p>Dövülüp, bıçaklanarak, tüfekle vurulan Bendaş, araçla Karaköprü semtindeki özel <a href="http://www.gazetevatan.com/arama/?Keyword=Hastane">hastane</a>nin önüne bırakıldı. <a href="http://www.gazetevatan.com/arama/?Keyword=sa%C4%9Fl%C4%B1k">Sağlık</a> görevlilerince acil servise alınan ağır yaralı Bendaş, tüm müdahalelere rağmen kurtarılamadı. Yakup Bendaş'ın cenazesi, yapılan otopsi sonrası yakınlarına teslim edildi. Polis ekipleri, saldırganların belirlenip, yakalanması için çalışma başlattı. </p>
    </article>
  </body>
</html>