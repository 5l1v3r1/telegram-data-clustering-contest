<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-29T13:48:00+00:00"/>
    <meta property="og:title" content="Letošní rok na WTA, část V. Turnaji mistryň kralovala Bartyová. Muchová slavila první titul, radovala se i Karolína Plíšková"/>
    <meta property="og:description" content="Ashleigh Bartyová korunovala životní sezonu triumfem na Turnaji mistryň, kam se dostala vůbec poprvé, a letošní fantastický tenisový rok jako první Australanka v historii zakončila na tenisovém trůnu. Talentovaná Češka Karolína Muchová se v průběhu sezony asijských betonů dočkala premiérového triumfu na okruhu WTA, jeden z asijských podniků patřil Karolíně Plíškové."/>
  </head>
  <body>
    <article>
      <h1>Letošní rok na WTA, část V. Turnaji mistryň kralovala Bartyová. Muchová slavila první titul, radovala se i Karolína Plíšková</h1>
      <address><time datetime="2019-11-29T13:48:00+00:00">29 Nov 2019, 13:48</time> by <a rel="author">Ondřej Jirásek, TenisPortal.cz</a></address>
      <p>
        <b>Ashleigh Bartyová korunovala životní sezonu triumfem na Turnaji mistryň, kam se dostala vůbec poprvé, a letošní fantastický tenisový rok jako první Australanka v historii zakončila na tenisovém trůnu. Talentovaná Češka Karolína Muchová se v průběhu sezony asijských betonů dočkala premiérového triumfu na okruhu WTA, jeden z asijských podniků patřil Karolíně Plíškové.</b>
      </p>
      <p>
        <a href="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/#37">37. týden (Zhengzhou, Hirošima, Nanchang)</a>
        <br/>
        <a href="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/#38">38. týden (Ósaka, Guangzhou, Soul)</a>
        <br/>
        <a href="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/#39">39. týden (Wuhan, Taškent)</a>
        <br/>
        <a href="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/#40">40. týden (Peking)</a>
        <br/>
        <a href="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/#41">41. týden (Linec, Tianjin)</a>
        <br/>
        <a href="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/#42">42. týden (Moskva, Lucemburk)</a>
        <br/>
        <a href="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/#43">43. týden (WTA Elite Trophy Zhuhai)</a>
        <br/>
        <a href="https://www.tenisportal.cz/zpravy/letosni-rok-na-wta-cast-v-turnaji-mistryn-kralovala-bartyova-muchova-slavila-prvni-titul-radovala-se-i-karolina-pliskova-27428/#44">44. týden (Turnaj mistryň Shenzhen)</a>
      </p>
      <p>
        <a href="https://www.tenisportal.cz/zpravy/letosni-rok-na-wta-cast-i-osakaova-vyhrala-druhy-grandslam-v-rade-kvitova-s-pliskovou-triumfovaly-na-australskych-generalkach-27418/">
          <b>Část I.</b>
          <br/>
        </a>
        <a href="https://www.tenisportal.cz/zpravy/letosni-rok-na-wta-cast-ii-andreescuova-a-bartyova-slavily-sve-nejvetsi-triumfy-kvitova-kralovala-ve-stuttgartu-27420/">
          <b>Část II.</b>
          <br/>
        </a>
        <a href="https://www.tenisportal.cz/zpravy/letosni-rok-na-wta-cast-iii-bartyova-slavila-prvni-grandslamovy-triumf-karolina-pliskova-ziskala-titul-na-antuce-i-trave-27422/">
          <b>Část III.</b>
          <br/>
        </a>
        <a href="https://www.tenisportal.cz/zpravy/letosni-rok-na-wta-cast-iv-halepova-ovladla-slavny-wimbledon-na-us-open-slavila-prvni-grandslamovy-triumf-andreescuova-27425/">
          <b>Část IV.</b>
        </a>
      </p>
      <p><b><mark><anchor name="37"/>37. týden (Zhengzhou, Hirošima, Nanchang)</mark></b><br/>Hned první podnik v rámci sezony asijských betonů přinesl českou radost. Premiérový ročník akce v čínském Zhengzhou totiž ovládla <b>Karolína Plíšková</b>. Sedmadvacetiletá Češka tak potvrdila roli nasazené jedničky a poprvé v kariéře vyhrála čtyři turnaje během jedné sezony, celkově slavila 15. titul. <a href="https://www.tenisportal.cz/zpravy/pliskova-dobyla-zhengzhou-a-poprve-vyhrala-ctyri-turnaje-behem-jedne-sezony-26942/">Ve finále</a> přejela Chorvatku Petru Martičovou.</p>
      <figure>
        <img src="https://www.tenisportal.cz/res/data/article/photo-original/f9efd506159166ebe12e925e0fa2ada6.jpg"/>
      </figure>
      <p>Další český triumf následoval. Deblovou soutěž vyhrály česká veteránka <b>Květa Peschkeová</b> s Američankou <b>Nicole Melicharovou</b>, které <a href="https://www.tenisportal.cz/zpravy/pliskova-dobyla-zhengzhou-a-poprve-vyhrala-ctyri-turnaje-behem-jedne-sezony-26942/">ve finále</a> přehrály belgicko-slovinskou dvojici Yanina Wickmayerová, Tamara Zidanšeková.</p>
      <figure>
        <img src="https://www.tenisportal.cz/res/data/article/photo-original/c55a2a0e469b7fab35ad86763f9721e8.jpg"/>
      </figure>
      <p>Do hlavní soutěže se přímo dostala ještě <b>Tereza Martincová</b>. Česká hráčka v prvním kole prohrála bitvu s nasazenou Caroline Garciaovou z Francie.</p>
      <p>
        <a href="https://www.tenisportal.cz/zhengzhou-2-wta/zpravy/">Zprávy z turnaje</a>
      </p>
      <table>
        <tr>
          <th>
            <b>ICBC CREDIT CARD ZHENGZHOU OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA Premier</td>
        </tr>
        <tr>
          <td><b>Místo konání:</b> Zhengzhou, Čína</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 1.500.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td><b>Kar. Plíšková (1-ČR)</b> - Martičová (7-Chorv.) 6-3 6-2</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td><b>Peschkeová</b>/Melicharová (1-<b>ČR</b>/USA) - Wickmayerová/Zidanšeková (Belg./Slovin.) 6-1 7-6(2)</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Kar. Plíšková - vítězka</td>
        </tr>
        <tr>
          <td>Martincová - 1. kolo</td>
        </tr>
        <tr>
          <td>Voráčová - kvalifikace</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/2008/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/2008/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/2008/QS.pdf">Los kvalifikace</a></td>
        </tr>
      </table>
      <p>Slabě obsazený turnaj v japonské Hirošimě měl domácí vítězku. Čtyřiadvacetiletá Japonka <b>Nao Hibinová</b> získala druhý titul ve dvouhře, a s krajankou Misaki Doiovou navíc ovládla čtyřhru. Poprvé v kariéře tak slavila "double". <a href="https://www.tenisportal.cz/zpravy/japonky-ovladly-hirosimu-hibinova-ziskala-titul-ve-dvouhre-i-v-deblu-s-doiovou-26941/">Ve finále dvouhry</a> porazila právě svou deblovou parťačku.</p>
      <figure>
        <img src="https://www.tenisportal.cz/res/data/article/photo-original/f6b125f8f6cd035b89970b900533cf82.jpg"/>
      </figure>
      <p>Turnaj proběhl bez české účasti.</p>
      <p>
        <a href="https://www.tenisportal.cz/hirosima/zpravy/">Zprávy z turnaje</a>
      </p>
      <table>
        <tr>
          <th>
            <b>HANA-CUPID JAPAN WOMEN'S OPEN TENNIS CHAMPIONSHIPS</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA International</td>
        </tr>
        <tr>
          <td><b>Místo konání:</b> Hirošima, Japonsko</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 250.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Hibinová (Jap.) - Doiová (Jap.) 6-3 6-2</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Hibinová/Doiová (Jap.) - McHaleová/Savinychová (USA/Rus.) 3-6 6-4 10-4</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/405/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/405/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/405/QS.pdf">Los kvalifikace</a></td>
        </tr>
      </table>
      <p><b>Rebecca Petersonová</b> se v čínském Nanchangu dočkala prvního titulu z okruhu WTA. Čtyřiadvacetiletá Švédka <a href="https://www.tenisportal.cz/zpravy/petersonova-v-nanchangu-ziskala-prvni-titul-a-ukoncila-nadvladu-domacich-sampionek-26943/">ve finále</a> za hodinu hry smetla Kazašku Jelenu Rybakinovou a přerušila kralování domácích tenistek, které ovládly předchozí tři ročníky.</p>
      <figure>
        <img src="https://www.tenisportal.cz/res/data/article/photo-original/899d6b9064790f198039f87ed17d3c4a.jpg"/>
      </figure>
      <p>Hlavní soutěže Jiangxi Open se zúčastnila <b>Kristýna Plíšková</b>, která v souboji o čtvrtfinále nestačila na domácí naději Shuai Peng.</p>
      <p>
        <a href="https://www.tenisportal.cz/nanchang/zpravy/">Zprávy z turnaje</a>
      </p>
      <table>
        <tr>
          <th>
            <b>JIANGXI OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA International</td>
        </tr>
        <tr>
          <td><b>Místo konání:</b> Nanchang, Čína</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 250.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Petersonová (5-Švéd.) - Rybakinová (4-Kaz.) 6-2 6-0</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Xin. Wang/L. Zhu (Čína) - S. Peng/S. Zhang (2-Čína) 6-2 7-6(5)</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Kr. Plíšková - 2. kolo</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/1077/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/1077/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/1077/QS.pdf">Los kvalifikace</a></td>
        </tr>
      </table>
      <p><b><mark><anchor name="38"/>38. týden (Ósaka, Guangzhou, Soul)</mark></b><br/><b>Naomi Ósakaová</b> poprvé od triumfu na Australian Open, kde se radovala ze zisku druhého grandslamového vavřínu v řadě, postoupila do finále a v rodné Ósace bez ztráty setu získala svůj čtvrtý kariérní titul. Domácí hvězda <a href="https://www.tenisportal.cz/zpravy/osakaova-si-v-rodne-osace-dosla-pro-ctvrty-titul-26989/">ve finále</a> nedala šanci Anastasii Pavljučenkovové z Ruska.</p>
      <figure>
        <img src="https://www.tenisportal.cz/res/data/article/photo-original/b71a2306942cfa1d6c665457d1d4cca3.jpg"/>
      </figure>
      <p>Turnaj proběhl bez české účasti.</p>
      <p>
        <a href="https://www.tenisportal.cz/osaka-wta/zpravy/">Zprávy z turnaje</a>
      </p>
      <table>
        <tr>
          <th>
            <b>TORAY PAN PACIFIC OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA Premier</td>
        </tr>
        <tr>
          <td><b>Místo konání:</b> Ósaka, Japonsko</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 823.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Ósakaová (1-Jap.) - Pavljučenkovová (Rus.) 6-2 6-3</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>H. Chan/L. Chan (2-Tchaj-wan) - S. Hsieh/Y. Hsieh (Tchaj-wan) 7-5 7-5</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/1056/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/1056/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/1056/QS.pdf">Los kvalifikace</a></td>
        </tr>
      </table>
      <p><b>Sofia Keninová</b> na menším čínském podniku v Guangzhou potvrdila životní sezonu. Dvacetiletá Američanka <a href="https://www.tenisportal.cz/zpravy/keninova-zdolala-stosurovou-a-v-guangzhou-ziskala-uz-treti-letosni-titul-26982/">ve finále</a> po obratu zdolala zkušenou grandslamovou šampionku Samanthu Stosurovou z Austrálie a získala třetí letošní a zároveň kariérní titul.</p>
      <figure>
        <img src="https://www.tenisportal.cz/res/data/article/photo-original/e345fe8be21df5b9e0dd269458340a00.jpg"/>
      </figure>
      <p>V Guangzhou se v hlavní soutěži představily tři české naděje. <b>Marie Bouzková</b> ve čtvrtfinále nestačila na Annu Blinkovovou, <b>Kateřina Siniaková</b> trestuhodně zahodila jasné vedení v utkání druhého kola s Viktorijí Golubicovou a kvalifikantka <b>Tereza Martincová</b> hned v prvním kole narazila na pozdější finalistku Stosurovou.</p>
      <p>
        <a href="https://www.tenisportal.cz/guangzhou/zpravy/">Zprávy z turnaje</a>
      </p>
      <table>
        <tr>
          <th>
            <b>GUANGZHOU INTERNATIONAL WOMEN'S OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA International</td>
        </tr>
        <tr>
          <td><b>Místo konání:</b> Guangzhou, Čína</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 500.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Keninová (3-USA) - Stosurová (Austr.) 6-7(4) 6-4 6-2</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>S. Peng/Siegemundová (Čína/Něm.) - Guarachiová/Olmosová (Chile/Mex.) 6-2 6-1</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Bouzková - čtvrtfinále</td>
        </tr>
        <tr>
          <td>Siniaková - 2. kolo</td>
        </tr>
        <tr>
          <td>Martincová - 1. kolo</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/1023/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/1023/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/1023/QS.pdf">Los kvalifikace</a></td>
        </tr>
      </table>
      <p><b>Karolína Muchová</b> se v korejském Soulu podruhé v kariéře dostala do finále na okruhu WTA a na rozdíl od pražské Stromovky se mohla radovat z premiérového titulu. Třiadvacetiletá Češka <a href="https://www.tenisportal.cz/zpravy/muchova-v-destivem-soulu-deklasovala-linetteovou-a-ma-prvni-titul-26992/">ve finále</a> naprosto zničila rozjetou Polku Magdu Linetteovou.</p>
      <figure>
        <img src="https://www.tenisportal.cz/res/data/article/photo-original/36221f5ebe9e340ce799febadb6b4536.jpg"/>
      </figure>
      <p>Hlavní soutěž si z Češek dále zahrály <b>Kristýna Plíšková</b> a <b>Denisa Allertová</b>. Plíšková ve druhém kole neudržela náskok setu proti turnajové dvojce Jekatěrině Alexandrovové, Allertová hned v prvním kole nestačila na Kirsten Flipkensovou.</p>
      <p>
        <a href="https://www.tenisportal.cz/soul-wta/zpravy/">Zprávy z turnaje</a>
      </p>
      <table>
        <tr>
          <th>
            <b>KEB HANA BANK KOREA OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA International</td>
        </tr>
        <tr>
          <td><b>Místo konání:</b> Soul, Korea</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 250.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td><b>Muchová (3-ČR)</b> - Linetteová (2-Pol.) 6-1 6-1</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Mariaová/Arruabarrenaová (Něm./Šp.) - Carterová/Stefaniová (USA/Braz.) 7-6(7) 3-6 10-7</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Muchová - vítězka</td>
        </tr>
        <tr>
          <td>Kr. Plíšková - 2. kolo</td>
        </tr>
        <tr>
          <td>Allertová - 1. kolo</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/1024/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/1024/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/1024/QS.pdf">Los kvalifikace</a></td>
        </tr>
      </table>
      <p><b><mark><anchor name="39"/>39. týden (Wuhan, Taškent)</mark></b><br/><b>Aryna Sabalenková</b> proměnila i svůj druhý start na turnaji WTA Premier 5 ve Wuhanu v triumf. Svůj celkově čtvrtý titul získala 21letá Běloruska po výhře nad Američakou Alison Riskeovou, kterou zdolala ve třech setech i <a href="https://www.tenisportal.cz/zpravy/sabalenkova-zdolala-riskeovou-a-ve-wuhanu-obhajila-lonsky-triumf-27040/">na třetí pokus</a>.</p>
      <figure>
        <img src="https://www.tenisportal.cz/res/data/article/photo-original/3e7616cb81051e42bec14a72a4b4d683.jpg"/>
      </figure>
      <p>Sabalenková ve finále čtyřhry útočila na premiérový "double", ale rodačce z Minsku už síly nezbyly a s Elise Mertensovou, s níž letos vyhrála tři turnaje včetně US Open, podlehly čínsko-ruské dvojici <b>Ying-Ying Duan, Veronika Kuděrmětovová</b>, která na svém prvním společném turnaji hned získala titul.</p>
      <figure>
        <img src="https://www.tenisportal.cz/res/data/article/photo-original/38c5f0555fb0a220d8bcedfb4b964ec9.jpg"/>
      </figure>
      <p>Z pěti českých zástupkyň se v hlavní soutěži nejdále probojovala <b>Petra Kvitová</b>. Dvojnásobná královna Wimbledonu prohrála semifinálovou bitvu s Američankou Riskeovou. Další největší česká naděje <b>Karolína Plíšková</b> skončila už v osmifinále na Dajaně Jastremské, nenavázala tak na triumf z Zhengzhou.</p>
      <p><b>Barbora Strýcová</b> ani <b>Marie Bouzková</b> ve druhém kole nenašly recept na nasazené favoritky. Strýcová prohrála s Halepovou a Bouzková nestačila na domácí Qiang Wang. <b>Kateřina Siniaková</b> se loučila už po prvním zápase, ve kterém podlehla Elise Mertensové.</p>
      <p>
        <a href="https://www.tenisportal.cz/wuhan/zpravy/">Zprávy z turnaje</a>
      </p>
      <table>
        <tr>
          <th>
            <b>DONGFENG MOTOR WUHAN OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA Premier 5</td>
        </tr>
        <tr>
          <td><b>Místo konání:</b> Wuhan, Čína</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 2.828.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Sabalenková (9-Běl.) - Riskeová (USA) 6-3 3-6 6-1</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Y. Duan/Kuděrmětovová (8-Čína/Rus.) - Mertensová/Sabalenková (2-Belg./Běl.) 7-6(3) 6-2</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Kvitová - semifinále</td>
        </tr>
        <tr>
          <td>Kar. Plíšková - osmifinále</td>
        </tr>
        <tr>
          <td>Bouzková, Strýcová - 2. kolo</td>
        </tr>
        <tr>
          <td>Siniaková - 1. kolo</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/1075/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/1075/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/1075/QS.pdf">Los kvalifikace</a></td>
        </tr>
      </table>
      <p>Poslední ročník turnaje v uzbeckém Taškentu ovládla <b>Alison van Uytvancková</b>, která <a href="https://www.tenisportal.cz/zpravy/ctvrte-finale-ctvrty-titul-van-uytvankova-ovladla-uzbecky-taskent-27039/">ve finále</a> zdolala bývalou šampionku Soranu Cirsteaovou. Pětadvacetiletá Belgičanka tak i své čtvrté kariérní finále přetavila v titul a uhájila svou neporazitelnost ve finálových bojích.</p>
      <figure>
        <img src="https://www.tenisportal.cz/res/data/article/photo-original/5b16b66612aa61305c825f20389c4596.jpg"/>
      </figure>
      <p>V hlavní soutěži zápolilo trio českých tenistek. <b>Kristýna Plíšková</b>, jež v Taškentu před třemi lety získala svůj jediný dosavadní titul, vyrovnala postupem do semifinále své letošní maximum, v souboji o finále nenašla recept na van Uytvanckovou.</p>
      <p><b>Tereza Martincová</b> po úspěšné kvalifikaci zvládla první kolo hlavní soutěže proti Irině Beguové, ale ve druhém kole prohrála s Katarinou Zavackou. <b>Denisa Allertová</b> pokračovala v nevýrazných výkonech a v prvním kole jasně nestačila na pozdější finalistku Cirsteaovou.</p>
      <p>
        <a href="https://www.tenisportal.cz/taskent/zpravy/">Zprávy z turnaje</a>
      </p>
      <table>
        <tr>
          <th>
            <b>TASHKENT OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA International</td>
        </tr>
        <tr>
          <td><b>Místo konání:</b> Taškent, Uzbekistán</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 250.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>van Uytvancková (3-Belg.) - Cirsteaová (8-Rum.) 6-2 4-6 6-4</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Carterová/Stefaniová (USA/Braz.) - Jakupovičová/Santamariaová (3-Slovin./USA) 6-3 7-6(4)</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Kr. Plíšková - semifinále</td>
        </tr>
        <tr>
          <td>Martincová - 2. kolo</td>
        </tr>
        <tr>
          <td>Allertová - 1. kolo</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/825/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/825/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/825/QS.pdf">Los kvalifikace</a></td>
        </tr>
      </table>
      <p><b><mark><anchor name="40"/>40. týden (Peking)</mark></b><br/><b>Naomi Ósakaová</b> <a href="https://www.tenisportal.cz/zpravy/zmena-trenera-zabrala-osakaova-v-pekingu-otocila-finale-proti-bartyove-a-ma-dalsi-cennou-trofej-27095/">ve finále</a> v čínském v Pekingu zdolala ve třech setech Australanku Ashleigh Bartyovou a ke dvěma grandslamovým trofejím přidala také už druhý triumf na podniku WTA Premier Mandatory. Japonka tak pod vedením svého otce vyhrála už desátý zápas v řadě a získala třetí letošní a celkově pátý titul.</p>
      <figure>
        <img src="https://www.tenisportal.cz/res/data/article/photo-original/293cbed60503df347bc9dba9438d7329.jpg"/>
      </figure>
      <p>Ve čtyřhře v Pekingu triumfovaly <b>Bethanie Matteková-Sandsová</b> a <b>Sofia Keninová</b>, které proměnily v cenný titul hned první společný turnaj. Ve finále americké tenistky zdolaly lotyšsko-ukrajinské duo Jelena Ostapenková, Dajana Jastremská.</p>
      <figure>
        <img src="https://www.tenisportal.cz/res/data/article/photo-original/a171d4d9e5a0c2684f09cd87cc27cacc.jpg"/>
      </figure>
      <p>I na druhém velkém čínském podniku došla nejdále <b>Petra Kvitová</b>. Nasazená sedmička ve čtvrtfinále neudržela vedení proti světové jedničce a pozdější finalistce Bartyové. Alespoň část velkých bodů se podařilo obhájit <b>Kateřině Siniakové</b>. Loňská čtvrtfinalistka prohrála až v osmifinále s obhájkyní titulu Caroline Wozniackou.</p>
      <p>Po triumfu v Zhengzhou se nadále trápila <b>Karolína Plíšková</b>. Česká jednička už v prvním kole nestačila na Jelenu Ostapenkovou. Po bitvě v prvním kole skončily rovněž <b>Karolína Muchová</b> (Madison Keysová) a <b>Barbora Strýcová</b> (Venus Williamsová).</p>
      <p>
        <a href="https://www.tenisportal.cz/peking/zpravy/">Zprávy z turnaje</a>
      </p>
      <table>
        <tr>
          <th>
            <b>CHINA OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA Premier Mandatory</td>
        </tr>
        <tr>
          <td><b>Místo konání:</b> Peking, Čína</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 8.285.274 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Ósakaová (4-Jap.) - Bartyová (1-Austr.) 3-6 6-3 6-2</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Keninová/Matteková-Sandsová (USA) - Ostapenková/Jastremská (Lot./Ukr.) 6-3 6-7(5) 10-7</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Kvitová - čtvrtfinále</td>
        </tr>
        <tr>
          <td>Siniaková - osmifinále</td>
        </tr>
        <tr>
          <td>Kar. Plíšková, Muchová, Strýcová - 1. kolo</td>
        </tr>
        <tr>
          <td>Bouzková - kvalifikace</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/1020/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/1020/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/1020/QS.pdf">Los kvalifikace</a></td>
        </tr>
      </table>
      <p><b><mark><anchor name="41"/>41. týden (Linec, Tianjin)</mark></b><br/>První halový podnik podzimu v Linci z pozice lucky losera nečekaně ovládla <b>Cori Gauffová</b>. Teprve 15letá americká senzace letošního tenisového roku <a href="https://www.tenisportal.cz/zpravy/gauffova-ma-v-15-letech-prvni-titul-z-turnaje-wta-krejcikova-se-siniakovou-si-zajistily-turnaj-mistryn-27151/">ve finále</a> přehrála grandslamovou šampionku Jelenu Ostapenkovou a stala se nejmladší vítězkou turnaje WTA od roku 2004.</p>
      <figure>
        <img src="https://www.tenisportal.cz/res/data/article/photo-original/024d66982428f381de0abe28ab13164e.jpg"/>
      </figure>
      <p>Všechny tři české zástupkyně dohrály v prvním kole hlavní soutěže. <b>Kristýna Plíšková</b> po vyhrané úvodní sadě schytala výprask od loňské finalistky Jekatěriny Alexandrovové, <b>Kateřina Siniaková</b> prohrála s Kristinou Mladenovicovou a nasazená sedmička a předloňská šampionka <b>Barbora Strýcová</b> podlehla Alizé Cornetové.</p>
      <p>Českám se sice ve dvouhře absolutně nedařilo, nicméně české barvy alespoň slavily titul ve čtyřhře. Došly si pro něj nasazené jedničky <b>Siniaková</b> s <b>Barborou Krejčíkovou</b> a triumfem si zajistily start na Turnaji mistryň v Shenzhenu. České duo ve finále potvrdilo roli favoritek proti domácí Barbaře Haasové a Švýcarce Xenii Knöllové.</p>
      <figure>
        <img src="https://www.tenisportal.cz/res/data/article/photo-original/8987f868ddc2dc4afb09db958469ed0c.jpg"/>
      </figure>
      <p>
        <a href="https://www.tenisportal.cz/linec/zpravy/">Zprávy z turnaje</a>
      </p>
      <table>
        <tr>
          <th>
            <b>UPPER AUSTRIA LADIES LINZ</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA International</td>
        </tr>
        <tr>
          <td><b>Místo konání:</b> Linec, Rakousko</td>
        </tr>
        <tr>
          <td><b>Povrch:</b> tvrdý / hala</td>
        </tr>
        <tr>
          <td><b>Dotace:</b> 250.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Gauffová (USA) - Ostapenková (Lot.) 6-3 1-6 6-2</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td><b>Krejčíková/Siniaková (1-ČR)</b> - Haasová/Knöllová (Rak./Švýc.) 6-4 6-3</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Kr. Plíšková, Siniaková, Strýcová - 1. kolo</td>
        </tr>
        <tr>
          <td>Martincová, Allertová - kvalifikace</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/528/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/528/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/528/QS.pdf">Los kvalifikace</a></td>
        </tr>
      </table>
      <p><b>Rebecca Petersonová</b> měsíc po premiérovém triumfu slavila druhý titul na okruhu WTA a opět v Číně. Čtyřiadvacetiletá Švédka po Nanchangu ovládla další menší čínský podnik v Tianjinu, kde <a href="https://www.tenisportal.cz/zpravy/petersonova-mesic-po-triumfu-v-nanchangu-dobyla-i-tianjin-27150/">ve finále</a> porazila Britku Heather Watsonovou.</p>
      <figure>
        <img src="https://www.tenisportal.cz/res/data/article/photo-original/8245416f67b303831003880ccc5a20a9.jpg"/>
      </figure>
      <p>Turnaj proběhl bez české účasti</p>
      <p>
        <a href="https://www.tenisportal.cz/tianjin-wta/zpravy/">Zprávy z turnaje</a>
      </p>
      <table>
        <tr>
          <th>
            <b>TIANJIN OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA International</td>
        </tr>
        <tr>
          <td><b>Místo konání:</b> Tianjin, Čína</td>
        </tr>
        <tr>
          <td><b>Povrch:</b> tvrdý</td>
        </tr>
        <tr>
          <td><b>Dotace:</b> 500.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Petersonová (Švéd.) - Watsonová (Brit.) 6-4 6-4</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Aojamaová/Šibaharaová (Jap.) - Hibinová/Katóová (Jap.) 6-3 7-5.</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/1076/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/1076/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/1076/QS.pdf">Los kvalifikace</a></td>
        </tr>
      </table>
      <p><b><mark><anchor name="42"/>42. týden (Moskva, Lucemburk)</mark></b><br/><b>Belinda Bencicová</b> měla v Moskvě poslední možnost si zajistit premiérový start na Turnaji mistryň, navíc na dálku bojovala o účast s Kiki Bertensovou. Nakonec byla úspěšnější, a dokonce v ruské hale došla až na samotný vrchol, když <a href="https://www.tenisportal.cz/zpravy/bencicova-stvrdila-postup-na-turnaj-mistryn-triumfem-v-moskve-27189/">ve finále</a> přehrála domácí naději a bývalou šampionku Anastasii Pavljučenkovovou. Dvaadvacetiletá Švýcarka se slovenskými kořeny získala druhý letošní a celkově čtvrtý titul.</p>
      <figure>
        <img src="https://www.tenisportal.cz/res/data/article/photo-original/45351f88ea9b5b0ca94e4b8ab40256e3.jpg"/>
      </figure>
      <p>Další kariérní milník v Moskvě překonala <b>Karolína Muchová</b>. Talentovaná Češka si na akci Premier zahrála své největší semifinále v kariéře, v němž podlehla Pavljučenkovové. <b>Kateřina Siniaková</b> pokračovala v halovém trápení a stejně jako v Linci ztroskotala na úvodní soupeřce, tou byla Slovinka Polona Hercogová.</p>
      <p>
        <a href="https://www.tenisportal.cz/moskva/zpravy/">Zprávy z turnaje</a>
      </p>
      <table>
        <tr>
          <th>
            <b>VTB KREMLIN CUP</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA Premier</td>
        </tr>
        <tr>
          <td><b>Místo konání:</b> Moskva, Rusko</td>
        </tr>
        <tr>
          <td><b>Povrch:</b> tvrdý / hala</td>
        </tr>
        <tr>
          <td><b>Dotace:</b> 1.032.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Bencicová (3-Švýc.) - Pavljučenkovová (Rus.) 3-6 6-1 6-1</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Aojamaová/Šibaharaová (Jap.) - Flipkensová/Matteková-Sandsová (3-Belg./USA) 6-2 6-1</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Muchová - semifinále</td>
        </tr>
        <tr>
          <td>Siniaková - 1. kolo</td>
        </tr>
        <tr>
          <td>Martincová - kvalifikace</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/730/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/730/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/730/QS.pdf">Los kvalifikace</a></td>
        </tr>
      </table>
      <p><b>Jelena Ostapenková</b> pokračovala ve velmi úspěšné spolupráci s bývalou tenistkou a wimbledonskou šampionkou Marion Bartoliovou. Předloňská vítězka French Open po finále v Linci hrála o titul i v hale v Lucemburku a tentokrát přebírala trofej pro vítězku, což se jí povedlo po více než dvou letech a potřetí v kariéře. Dvaadvacetiletá Lotyška <a href="https://www.tenisportal.cz/zpravy/lecba-bartoliovou-zabrala-ostapenkova-v-lucemburku-prekazila-gorgesove-obhajobu-titulu-a-slavi-treti-triumf-27192/">ve finále</a> přehrála loňskou šampionku Julii Görgesovou.</p>
      <figure>
        <img src="https://www.tenisportal.cz/res/data/article/photo-original/030aaad07f889a6800d9a80608d5132e.jpg"/>
      </figure>
      <p>V hlavní soutěži bojovaly dvě české tenistky a obě skončily před branami čtvrtfinále. <b>Denisa Allertová</b> se po dlouhé době dočkala vítězství v hlavní soutěži mimo okruh ITF, ale v souboji o čtvrtfinále schytala výprask od Jeleny Rybakinové. <b>Kristýna Plíšková</b> po velké bitvě podlehla Mónice Puigové z Portorika.</p>
      <p>
        <a href="https://www.tenisportal.cz/lucemburk-wta/zpravy/">Zprávy z turnaje</a>
      </p>
      <table>
        <tr>
          <th>
            <b>BGL BNP PARIBAS LUXEMBOURG OPEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA International</td>
        </tr>
        <tr>
          <td><b>Místo konání:</b> Lucemburk, Lucembursko</td>
        </tr>
        <tr>
          <td><b>Povrch:</b> tvrdý / hala</td>
        </tr>
        <tr>
          <td><b>Dotace:</b> 250.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Ostapenková (Lot.) - Görgesová (2-Něm.) 6-4 6-1</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Gauffová/McNallyová (USA) - Christianová/Guarachiová (2-USA/Chile) 6-2 6-2</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Allertová, Kr. Plíšková - 2. kolo</td>
        </tr>
        <tr>
          <td>Voráčová - kvalifikace</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/300/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/300/MDD.pdf">Los čtyřhry</a> | <a href="http://wtafiles.wtatennis.com/pdf/draws/2019/300/QS.pdf">Los kvalifikace</a></td>
        </tr>
      </table>
      <p><b><mark><anchor name="43"/>43. týden (WTA Elite Trophy Zhuhai)</mark></b><br/>Letošní ročník WTA Elite Trophy v čínském Zhuhai, akce pro 12 nejlepších tenistek letošní sezony, které se nedostaly na Turnaj mistryň do Shenzhenu, ovládla <b>Aryna Sabalenková</b>. Jednadvacetiletá Běloruska potvrdila, že se jí na čínských betonech daří. <a href="https://www.tenisportal.cz/zpravy/sabalenkova-ovladla-wta-elite-trophy-v-zhuhai-v-cine-slavi-i-treti-letosni-titul-27237/">Ve finále</a> nedala šanci turnajové jedničce a jediné zástupkyni Top 10 letošního ročníku Kiki Bertensové. Sabalenková získala třetí letošní a celkově pátý titul.</p>
      <figure>
        <img src="https://www.tenisportal.cz/res/data/article/photo-original/06f2a87ef8c8a1c9373c3e9259c7213e.jpg"/>
      </figure>
      <p>Loňské prvenství ve čtyřhře obhájila <b>Ljudmila Kičenoková</b>. Zatímco loni Ukrajinka triumfovala se svou sestrou Nadjou, letos uspěla se Slovinkou <b>Andrejou Klepačovou</b>. Ukrajinsko-slovinský tandem ve finále přehrál domácí nasazené jedničky Ying-Ying Duan, Zhaoxuan Yang.</p>
      <figure>
        <img src="https://www.tenisportal.cz/res/data/article/photo-original/1f56704bfc85c3242bd544c0fd93eaef.jpg"/>
      </figure>
      <p><b>Karolína Muchová</b> si jako poslední zajistila účast na "malém Turnaji mistryň" a byl z toho další životní výsledek. Třiadvacetiletá talentovaná Češka prošla skupinou, v níž čelila těžkým soupeřkám Sofii Keninové a Alison Riskeové ze Spojených států, a v semifinále velmi statečně vzdorovala pozdější šampionce Sabalenkové.</p>
      <p>
        <a href="https://www.tenisportal.cz/wta-elite-trophy/zpravy/">Zprávy z turnaje</a>
      </p>
      <table>
        <tr>
          <th>
            <b>HENGQIN LIFE WTA ELITE TROPHY ZHUHAI</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> WTA Elite Trophy</td>
        </tr>
        <tr>
          <td><b>Místo konání:</b> Zhuhai, Čína</td>
        </tr>
        <tr>
          <td><b>Povrch:</b> tvrdý / hala</td>
        </tr>
        <tr>
          <td><b>Dotace:</b> 2.419.844 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Sabalenková (4-Běl.) - Bertensová (1-Niz.) 6-4 6-2</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>L. Kičenoková/Klepačová (2-Ukr./Slovin.) - Y. Duan/Z. Yang (1-Čína) 6-3 6-3</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Muchová - semifinále</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/1081/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/1081/MDD.pdf">Los čtyřhry</a></td>
        </tr>
      </table>
      <p><b><mark><anchor name="44"/>44. týden (Turnaj mistryň Shenzhen)</mark></b><br/><b>Ashleigh Bartyová</b> korunovala životní sezonu triumfem na Turnaji mistryň, kam se dostala poprvé. Světová jednička <a href="https://www.tenisportal.cz/zpravy/bartyova-porazila-svitolinovou-a-debut-na-turnaj-mistryn-promenila-v-triumf-27297/">ve finále</a> v novém dějišti v čínském Shenzhenu porazila obhájkyni titulu Elinu Svitolinovou z Ukrajiny a stala se první australskou vítězkou akce pro osm nejlepších tenistek sezony po 43 letech. Třiadvacetiletá Bartyová se radovala ze sedmého triumfu ve své kariéře, letos si po Miami, French Open a Birminghamu připsala čtvrtou trofej.</p>
      <figure>
        <img src="https://www.tenisportal.cz/res/data/article/photo-original/27eb0554cf559e0fb9db55d23358cea4.jpg"/>
      </figure>
      <p><b>Barbora Strýcová</b> se Su-Wei Hsieh fantastickou sezonu triumfem na Turnaji mistryň nezakončily. Česko-tchajwanská dvojice <a href="https://www.tenisportal.cz/zpravy/strycova-se-su-wei-hsieh-ve-finale-turnaje-mistryn-neuspely-proti-obhajkynim-titulu-27296/">ve finále</a> prohrála jednoznačně s loňskými šampionkami <b>Tímeou Babosovou</b> z Maďarska a Francouzkou <b>Kristinou Mladenovicovou</b>, které vyhrály všech pět zápasů.</p>
      <figure>
        <img src="https://www.tenisportal.cz/res/data/article/photo-original/ac39084a74981b1a7d2a3011e7856824.jpg"/>
      </figure>
      <p><b>Karolína Plíšková</b> se Turnaje mistryň zúčastnila čtvrtým rokem po sobě a potřetí v řadě dokázala postoupit ze základní skupiny. Ani tentokrát se ale nedostala dále než do semifinále, v němž letos neudržela vedení proti pozdější vítězce Bartyové.</p>
      <p>Šampionka ročníku 2011 <b>Petra Kvitová</b> naopak i druhým rokem po sobě ve skupině prohrála všechny tři zápasy.</p>
      <p>
        <a href="https://www.tenisportal.cz/turnaj-mistryn/zpravy/">Zprávy z turnaje</a>
      </p>
      <table>
        <tr>
          <th>
            <b>SHISEIDO WTA FINALS SHENZHEN</b>
          </th>
        </tr>
        <tr>
          <td>
            <b>• Shrnutí •</b>
          </td>
        </tr>
        <tr>
          <td><b>Kategorie:</b> Turnaj mistryň</td>
        </tr>
        <tr>
          <td><b>Místo konání:</b> Shenzhen, Čína</td>
        </tr>
        <tr>
          <td><b>Povrch:</b> tvrdý / hala</td>
        </tr>
        <tr>
          <td><b>Dotace:</b> 14.000.000 dolarů</td>
        </tr>
        <tr>
          <td/>
        </tr>
        <tr>
          <td>
            <b>• Finále dvouhry •</b>
          </td>
        </tr>
        <tr>
          <td>Bartyová (1-Austr.) - Svitolinová (8-Ukr.) 6-4 6-3</td>
        </tr>
        <tr>
          <td/>
        </tr>
        <tr>
          <td>
            <b>• Finále čtyřhry •</b>
          </td>
        </tr>
        <tr>
          <td>Babosová/Mladenovicová (3-Maď./Fr.) - S. Hsieh/<b>Strýcová</b> (2-Tchaj-wan/<b>ČR</b>) 6-1 6-3</td>
        </tr>
        <tr>
          <td/>
        </tr>
        <tr>
          <td>
            <b>• Česká účast •</b>
          </td>
        </tr>
        <tr>
          <td>Kar. Plíšková - semifinále</td>
        </tr>
        <tr>
          <td>Kvitová - skupina</td>
        </tr>
        <tr>
          <td/>
        </tr>
        <tr>
          <td><a href="http://wtafiles.wtatennis.com/pdf/draws/2019/808/MDS.pdf">Los dvouhry</a> | <a href="http://wtafiles.wtatennis.com/pdf/draws/2019/808/MDD.pdf">Los čtyřhry</a></td>
        </tr>
      </table>
    </article>
  </body>
</html>