<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-11-29/nilsson-och-sundling-klara-for-sprintfinal"/>
    <meta property="og:site_name" content="HD"/>
    <meta property="article:published_time" content="2019-11-29T13:52:00+00:00"/>
    <meta property="og:title" content="Sundling tvåa i världscuppremiären"/>
    <meta property="og:description" content="Jonna Sundling fick en kanonstart på världscupen i sprinten i premiären i finländska Ruka. Norskan Maiken Caspersen Falla gick inte att göra något åt i finalen – men det blev en andraplats för svenskan. Stina Nilsson blev femma i finalen. Jonna Sundling"/>
  </head>
  <body>
    <article>
      <h1>Sundling tvåa i världscuppremiären</h1>
      <h2>Jonna Sundling fick en kanonstart på världscupen i sprinten i premiären i finländska Ruka. Norskan Maiken Caspersen Falla gick inte att göra något åt i finalen – men det blev en andraplats för svenskan. Stina Nilsson blev femma i finalen.</h2>
      <address><time datetime="2019-11-29T13:52:00+00:00">29 Nov 2019, 13:52</time> by <a rel="author">TT</a></address>
      <p>Jonna Sundling, som tidigare vann sitt semifinalheat före Stina Nilsson, gjorde ett nytt starkt lopp i finalen och kunde hålla undan för jagande duon Sadie Maubet Bjornsen, USA, och Ane Appelkvist Stenseth, Norge.</p>
      <p>Sundling var 2.33 sekunder bakom en för dagen övermäktig Maiken Caspersen Falla.</p>
      <p>Stina Nilsson fick nöja sig med en femteplats, ett klart godkänt resultat med tanke på att världscuppremiären var hennes säsongsdebut efter en längre skadeperiod.</p>
      <p>– Jag tycker att det har varit ganska svårt i dag med föret och jag har aldrig känt att jag har vetat hur jag vill ha mina skidor. Det har varit utmanande, men utifrån det... Visst, det är roligare att vara på pallen och kämpa hela vägen, men jag gjorde mitt bästa utifrån förutsättningarna och det är jag nöjd med, säger Nilsson till SVT.</p>
      <p>Däremot gick det sämre i kvalet för svensk del, där tunga namn som Charlotte Kalla, Frida Karlsson och Maja Dahlqvist alla åkte ut i prologen.</p>
    </article>
  </body>
</html>