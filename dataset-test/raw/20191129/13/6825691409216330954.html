<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/lietuva/politika/r-karbauskis-apie-serganti-s-skverneli-jam-palaikymo-isties-reikia-941858"/>
    <meta property="og:site_name" content="Kauno diena"/>
    <meta property="article:published_time" content="2019-11-29T13:05:00+00:00"/>
    <meta property="og:title" content="R. Karbauskis apie sergantį S. Skvernelį: jam palaikymo išties reikia"/>
    <meta property="og:description" content="Ramūnas Karbauskis penktadienį socialiniame tinkle pasidalijo jautria žinute apie savo santykius su Sauliumi Skverneliu ir premjero ligą. R. Karbaukis sako, kad sergančiam premjerui šiuo metu itin reikalingas palaikymas."/>
  </head>
  <body>
    <article>
      <h1>R. Karbauskis apie sergantį S. Skvernelį: jam palaikymo išties reikia</h1>
      <address><time datetime="2019-11-29T13:05:00+00:00">29 Nov 2019, 13:05</time> by <a rel="author" href="https://kauno.diena.lt/autoriai/dmn" target="_blank">DMN, BNS inf.</a></address>
      <slideshow>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/V.Oskominiene%40diena.lt/screenshot_25_5.png?itok=ObQUvjj9"/>
          <figcaption>R. Karbauskis apie sergantį S. Skvernelį: jam palaikymo išties reikia – P. Peleckio / Fotobanko nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/V.Oskominiene%40diena.lt/78176961_2995980517101395_4951652728813125632_o.jpg?itok=HPq57kfN"/>
          <figcaption>R. Karbauskis apie sergantį S. Skvernelį: jam palaikymo išties reikia – „Facebook“ nuotr.</figcaption>
        </figure>
      </slideshow>
      <p>
        <b>Ramūnas Karbauskis penktadienį socialiniame tinkle pasidalijo jautria žinute apie savo santykius su Sauliumi Skverneliu ir premjero ligą. R. Karbaukis sako, kad sergančiam premjerui šiuo metu itin reikalingas palaikymas.</b>
      </p>
      <p>„Mus su Sauliumi opozicija ir žiniasklaida skiria jau nuo pat pirmosios mūsų bendro darbo dienos. Matyt, noras mus matyti kaip priešus yra toks didelis, kad tai stengiamasi visuomenei ir rodyti“, – feisbuke rašo politikas.</p>
      <p>R. Karbaukis palinkėjo S. Skverneliui kuo greičiau pasveikti ir užsiminė, kad jam palaikymo išties dabar labai reikia.</p>
      <p>„Mes esam bendražygiai, kolegos, bendraminčiai, norintys, kad Lietuvoje būtų gera gyventi visiems žmonėms.</p>
      <figure>
        <img src="https://www.diena.lt/sites/default/files/Vilniausdiena/Vartotoju%20zona/V.Oskominiene%40diena.lt/78176961_2995980517101395_4951652728813125632_o.jpg"/>
      </figure>
      <p>Šiuo metu labai palaikau Saulių, nes jam palaikymo išties reikia. Linkiu jam kuo greičiau pasveikti. Tačiau net ir sunkiai sirgdamas, jis daug savęs atiduoda darbams. Todėl jo buvimas drauge sustiprina labiau ne jį, o mus, nes tikriausiai nedažnas ryžtųsi rizikuoti sveikata tam, kad pabaigtų darbus, kuriuos pažadėjo žmonėms. Matau, kad kai kuriuos kolegas tai įkvepia darbus atlikti dar atsakingiau ir kruopščiau“, – palaikymą segančiam S. Skverneliui išreiškė R. Karbauskis.</p>
      <blockquote>Todėl jo buvimas drauge sustiprina labiau ne jį, o mus, nes tikriausiai nedažnas ryžtųsi rizikuoti sveikata tam, kad pabaigtų darbus, kuriuos pažadėjo žmonėms.</blockquote>
      <p>Penktadienio rytą buvo pranešta, kad <a href="https://www.diena.lt/naujienos/lietuva/politika/premjeras-s-skvernelis-nedirbs-ir-penktadieni-941781">premjeras S. Skvernelis nedirbs ir penktadienį.</a></p>
      <p>„Premjero nedarbingumas pratęstas vienai dienai“, – BNS sakė jo atstovas Tomas Beržinskas.</p>
      <p>Pasak atstovo, pirmadienį premjeras jau turėtų būti darbe. „Pirmadienį, manau, kad tikrai turėtų būti darbe“, – sakė atstovas.</p>
      <p>Ministrą pirmininką pavaduoja finansų ministras Vilius Šapoka. </p>
      <p>Premjero nedarbingumas tęsiasi nuo praėjusios savaitės trečiadienio.</p>
      <p>S. Skvernelis rugpjūčio pabaigoje paskelbė, kad serga limfoma, todėl kai kuriomis dienomis per gydymo procedūras teigė negalėsiantis būti darbe.</p>
    </article>
  </body>
</html>