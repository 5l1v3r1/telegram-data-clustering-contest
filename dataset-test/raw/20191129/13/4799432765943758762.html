<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://from-ua.com/news/521792-zhurnalist-svoboda-slova-po-ukrainski-mozhe-peretvoritisya-na-svobodu-slova-po-putinski.html"/>
    <meta property="og:site_name" content="Новости Украины - From-UA"/>
    <meta property="article:published_time" content="2019-11-29T13:17:00+00:00"/>
    <meta property="og:title" content="Журналіст: Свобода слова «по-українські» може перетворитися на свободу слова «по-путінські»"/>
    <meta property="og:description" content="В Україні почали закликати до знищення свободи слова. Про це в ексклюзивному коментарі журналісту інтернет-видання Новости Украины – From-UA розповів медіа-експерт Юрій Луканов."/>
  </head>
  <body>
    <article>
      <h1>Журналіст: Свобода слова «по-українські» може перетворитися на свободу слова «по-путінські»</h1>
      <address>
        <time datetime="2019-11-29T13:17:00+00:00">29 Nov 2019, 13:17</time>
      </address>
      <p>В Україні почали закликати до знищення свободи слова. Про це в ексклюзивному коментарі журналісту інтернет-видання <a href="https://from-ua.com/">Новости Украины – From-UA</a> розповів медіа-експерт Юрій Луканов.</p>
      <p>За словами нашого співрозмовника, зараз здійснюються спроби обмежити свободу слова в Україні, з чого свого часу починав і Путін в Росії.</p>
      <p>«Якщо ми хочемо отримати те, що зараз відбувається в Криму, то треба дослухатися до поради Василевської-Смаглюк і робити так, як вона пропонує. Адже за її словами, якби справа навколо висловлювань волонтерки Звіробій мала місце в Криму, то «<i>не ждали бы санкции суда для того, чтобы провести там обыск, его бы просто посадили в тюрьму без суда и следствия</i>». Я нагадаю вам, що я автор книжки, яка називається «Прасувальна машина: як Росія знищувала свободу слова в Криму». Насправді там суди відбуваються, тобто імітація судів, і я просто дивуюсь тому, яку точку відліку вона бере і який приклад розглядає», - зазначає експерт.</p>
      <p>За словами журналіста, Україна власне і відрізняється від РФ тим, що «у нас можна критикувати будь-кого, в тому числі і президента».</p>
      <p>«Якщо президент робить якісь неадекватні кроки, то він повинен зазнавати критики, це право кожного громадянина. І мало того, я можу сказати, що ця критика може носити навіть брутальний характер, тому що є таке поняття, як свобода слова. Якщо це не розпалює міжнаціональну ворожнечу і не закликає до порушення територіальної цілісності України, то будь-яка критика допускається. Можна засуджувати некоректність Звіробій, але після такого заявляти, що треба обмежити свободу слова в Україні з поваги до інституту президентства, - це заклик фактично до знищення свободи слова», - додає Луканов.</p>
      <p>«Давайте ще згадаємо заяви Бородянського про те, що треба боротися з маніпуляціями, і слова Ткаченка про необхідність з'ясовувати, хто комерційне ЗМІ, хто не комерційне, застосовуючи якісь санкції... Це все спроби обмежити свободу слова в Україні і взяти її під контроль», - резюмував співрозмовник видання.</p>
      <related>
        <h4>Читайте также:</h4>
        <a href="https://from-ua.com/news/521565-s-putinim-odin-na-odin-zelenskii-sdelal-vazhnoe-zayavlenie.html"/>
        <a href="https://from-ua.com/news/521595-zelenskii-prostil-putinu-ukradennoe-peskov-podtverdil-informaciyu.html"/>
        <a href="https://from-ua.com/news/521603-rossiyane-v-shoke-putin-rezko-pomenyal-poziciyu-po-ukraine-i-peredaet-signal-zelenskomu.html"/>
        <a href="https://from-ua.com/news/521729-istochnik-putin-zapretil-zelenskomu-vstrechatsya-s-prezidentom-gruzii-nakanune-sammita-nato.html"/>
      </related>
    </article>
  </body>
</html>