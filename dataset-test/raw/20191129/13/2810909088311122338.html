<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360163"/>
    <meta property="og:site_name" content="РЕГИОН - РТРС"/>
    <meta property="article:published_time" content="2019-11-29T13:25:00+00:00"/>
    <meta property="og:title" content="Пленковић ће ипак позвати синдикат просвјете на разговор"/>
    <meta property="og:description" content="Премијер Хрватске Андреј Пленковић најавио је данас да ће позвати представнике синдиката образовања на разговор и поновио да би било веома добро да штајк престане и да дјеца крену у школу."/>
  </head>
  <body>
    <article>
      <h1>Пленковић ће ипак позвати синдикат просвјете на разговор</h1>
      <address>
        <time datetime="2019-11-29T13:25:00+00:00">29 Nov 2019, 13:25</time>
      </address>
      <p>
        <i>Премијер Хрватске Андреј Пленковић најавио је данас да ће позвати представнике синдиката образовања на разговор и поновио да би било веома добро да штајк престане и да дјеца крену у школу.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0901/090162.jpg"/>
        <figcaption>Андреј Пленковић<br/>Фото: klix.ba</figcaption>
      </figure>
      <p>Упитан да ли има неку нову понуду за синдикалце, након што су они одбили посљедњи Владин приједлог, Пленковић није одговорио конкретно и додао да "увијек има нешто".</p>
      <p>Сматра да тај штрајк од почетка сам по себи има необичне конотације и није карактера који се тиче само оних који нешто не раде.</p>
      <p>- Он се односи на дјецу, на дјецу су сви најосјетљивији, то сви добро знамо. Ту су и родитељи, ту су послови и других људи, који онда морају да брину као да ријеше проблеме. Тражићемо рјешење - рекао је Пленковић, пренијела је загребачка Н1 телевизија.</p>
      <p>Пленковић сматра да је Владина понуда била веома добра и да је имао утисак да су синдикалци који су присуствовали састанку у Влади показали да могу вјеровати његовој Влади.</p>
      <p>Упитан хоће ли у наставку разговора на столу бити повећање коефицијената, као што траже синдикати, одговорио је да треба прво чути синдикате данас.</p>
      <p>Пленковић тврди да питање коефицијената у начелу није предмет преговора између Владе и синдиката и истиче да је то "изразито замршена прича".</p>
      <p>Штрајк просвјетара одбио је посљедњи Владин приједлог и најавио да настављају даље с обуставом рада пуном паром.</p>
      <p>
        <b>Повезане вијести:</b>
      </p>
      <p>
        <a href="https://www.rtrs.tv/vijesti/vijest.php?id=360157">
          <b>Синдикати одбили понуду Владе Хрватске: Штрајк иде даље</b>
        </a>
      </p>
    </article>
  </body>
</html>