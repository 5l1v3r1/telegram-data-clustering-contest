<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/29/novyna/suspilstvo/sprava-alperina-biznesmenu-sud-vyklykaly-shvydku-dopomohu"/>
    <meta property="og:site_name" content="Слово і Діло"/>
    <meta property="article:published_time" content="2019-11-29T13:51:29+00:00"/>
    <meta property="og:title" content="Справа Альперіна: бізнесмену до суду викликали швидку допомогу"/>
    <meta property="og:description" content="Адвокат Вадима Альперіна, якого підозрюють в організації схеми із розмитненням імпортованих товарів за заниженими цінами, попросив викликати підзахисному швидку допомогу."/>
  </head>
  <body>
    <article>
      <h1>Справа Альперіна: бізнесмену до суду викликали швидку допомогу</h1>
      <address>
        <time datetime="2019-11-29T13:51:29+00:00">29 Nov 2019, 13:51</time>
      </address>
      <p>
        <b><a href="https://www.slovoidilo.ua/2019/11/29/novyna/ekonomika/sprava-alperina-brokera-vidpravyly-domashnij-aresht">Адвокат бізнесмена Вадима Альперіна</a>, якого підозрюють в організації схеми із розмитненням імпортованих товарів за заниженими цінами, попросив викликати підзахисному швидку допомогу.</b>
      </p>
      <p>Як повідомляє кореспондент «Слово і Діло», засідання перенесли на 14:00.</p>
      <related>
        <a href="https://www.slovoidilo.ua/2019/11/27/novyna/polityka/nabu-povidomyly-podrobyczi-zatrymannya-alperina"/>
      </related>
      <p>За словами адвоката, у Альперіна проблеми з тиском. Сам підозрюваний підтвердив судді, що йому потрібна медична допомога.</p>
      <p>Нагадаємо, раніше НАБУ затримала 9 осіб у справі одеського бізнесмена Вадима Альперіна. <a href="https://www.slovoidilo.ua/2019/11/27/novyna/ekonomika/sprava-alperina-zastupnyku-holovy-kyyivskoyi-mytnyczi-povidomyly-pro-pidozru">Пізніше його теж затримали</a>, а також вручили підозру.</p>
      <p>За версією слідства, Альперін створив злочинну організацію, яка займалася ввезенням до України товарів за заниженою митною вартістю. Як встановили у НАБУ, фірми з орбіти Альперіна імпортували товари за підробленими документами (інвойсами), які робилися в офісі одеського бізнесмена в бізнес-центрі «Сонячний» в Одесі. У митних деклараціях компанії вказували занижену вартість товарів. Після чого митники відмовляли в цих деклараціях, оскільки вартість була вказана неправдива. Пізніше митники з порушеннями коригували вартість ввезених товарів, що ставало підставою для скасування таких дій фірмами через суд. У результаті товари ввозили в Україну за заниженою митною вартістю, а фірмам повертали фінансові гарантії, які вони перераховували митникам для ввезення товару.</p>
      <p>Як встановили правоохоронці, Альперін залучив до схеми й Данченко, яка працювала в ДФС. Під час обшуків детективи знайшли листування між ними. За цими даними, саме вона давала вказівки митникам, які саме порушення необхідно робити з розмитненням товарів Альперіна, щоб фірми з його орбіти могли в суді оскаржити дії митниці.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/29/novyna/ekonomika/sprava-alperina-brokera-vidpravyly-domashnij-aresht"/>
        <a href="https://www.slovoidilo.ua/2019/11/27/novyna/polityka/nabu-povidomyly-podrobyczi-zatrymannya-alperina"/>
        <a href="https://www.slovoidilo.ua/2019/11/27/novyna/polityka/alperin-sam-pryjshov-sap-buv-zatrymanyj"/>
        <a href="https://www.slovoidilo.ua/2019/11/27/novyna/ekonomika/sprava-alperina-zastupnyku-holovy-kyyivskoyi-mytnyczi-povidomyly-pro-pidozru"/>
        <a href="https://www.slovoidilo.ua/2019/11/29/novyna/finansy/sprava-alperina-pravu-ruku-biznesmena-zaareshtuvaly"/>
      </related>
    </article>
  </body>
</html>