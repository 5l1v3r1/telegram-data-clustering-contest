<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-educatie-23522566-pisa-2018-rezultatele-testarii-vor-publicate-marti-3-decembrie-2019.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-29T13:48:00+00:00"/>
    <meta property="og:title" content="PISA 2018: Rezultatele testării vor fi publicate marți, 3 decembrie 2019"/>
    <meta property="og:description" content="Rezultatele de la testatea PISA 2018 vor fi date marți, 3 decembrie 2019, la ora 9 la Paris (ora 10 la București), anunță Organizația pentru Cooperare și Dezvoltare Economică (OEDC) pe site-ul"/>
  </head>
  <body>
    <article>
      <h1>PISA 2018: Rezultatele testării vor fi publicate marți, 3 decembrie 2019</h1>
      <address><time datetime="2019-11-29T13:48:00+00:00">29 Nov 2019, 13:48</time> by <a rel="author">A.O.</a></address>
      <p><b>​Rezultatele de la testatea PISA 2018 vor fi date marți, 3 decembrie 2019, la ora 9 la Paris (ora 10 la București), anunță Organizația pentru Cooperare și Dezvoltare Economică (OEDC) pe site-ul propriu. Testarea PISA se desfășoară o dată la 3 ani și arată nivelul elevilor de 15-16 ani la matematică, știință și citire. PISA este prescurtarea pentru Programme for International Student Assessment (în traducere Programul pentru Evaluarea Internațională a Elevilor).</b><br/><br/>În 2018, aproximativ 600.000 de studenți din 79 de țări membre OEDC și partenere au finalizat testul PISA, reprezentând aproximativ 32 de milioane de tineri de 15 ani. În 2018 au luat parte prima dată la test țări precum: Belarus, Bosnia și Herțegovina, Brunei, Maroc, Filipine, Arabia Saudită și Ucraina. Pentru participarea la PISA 2018, România a plătit 151.000 de euro.<br/><br/>România a participat la PISA începând cu luna septembrie 2000. La această primă participare, România a ocupat locul 34 din 42 în ierarhia țărilor participante. La testările PISA din 2012, România a înregistrat o medie de 445 de puncte, situându-se sub media OECD de 494, fiind pe locul 45 din 65 de țări participante. <br/><br/>Rezultate obținute la ultimele testări: <br/><br/>2006: Matematica 415 Stiinte 418 Citire 396 <br/><br/>2009: Matematica 427 Stiinte 428 Citire 424 <br/><br/>2012: Matematica 445 Stiinte 439 Citire 438 <br/><br/>2015: Matematica 444 Stiinte 435 Citire 434 <br/><br/>La ultima testare, cea din 2015, 5.103 elevi români cu vârste cuprinse între 15 ani și 3 luni și 16 ani și 2 luni la data testării, din 185 de scoli, au susținut testarea PISA propriu-zisă.</p>
    </article>
  </body>
</html>