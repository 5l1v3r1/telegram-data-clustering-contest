<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/tiktok-przeprasza-za-usuniecie-konta-ferozy-aziz,989222.html"/>
    <meta property="og:site_name" content="TVN24"/>
    <meta property="article:published_time" content="2019-11-29T13:30:57+00:00"/>
    <meta property="og:title" content="&quot;Sposób na długie rzęsy&quot; i &quot;drugi Holokaust&quot;. TikTok przywraca viralowe nagranie"/>
    <meta property="og:description" content="Aplikacja TikTok przeprosiła za usunięcie nagrania 17-letniej aktywistki Ferozy Aziz. Dziewczyna zamieściła wideo, na którym – pod pretekstem przedstawienia sposobu na długie rzęsy – oskarża Chiny ..."/>
  </head>
  <body>
    <article>
      <h1>"Sposób na długie rzęsy" i "drugi Holokaust". TikTok przywraca viralowe nagranie</h1>
      <address><time datetime="2019-11-29T13:30:57+00:00">29 Nov 2019, 13:30</time> by <a rel="author">mbl//mro</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/5063d0d6-7d4b-4749-a37c-4388bc33946e-480p.mp4"/>
          <figcaption>Feroza Aziz opublikowała nagranie w platformie TikTok</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/5d3eccc9-a4b4-4b6d-becc-9b7ad6e80bd7-480p.mp4"/>
          <figcaption>LeBron James próbował załagodzić spór na linii NBA - Chiny</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/8bb2aa85-543d-4e9f-bee1-5dfb0852fed8-480p.mp4"/>
          <figcaption>Ujgurowie zamieszkują zachodni kraniec Chin</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/b116b7f0-579d-4d2f-b1a2-d15208d890b4-480p.mp4"/>
          <figcaption>Simon Cheng miał być torturowany przez chińskie służby</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/7803567d-c5be-4f47-8fb6-127cf224966f-480p.mp4"/>
          <figcaption>"Ośrodki kształcenia zawodowego" w chińskiej prowincji Sinciang</figcaption>
        </figure>
        <figcaption>TikTok przeprasza za usunięcie konta Ferozy Aziz<cite>Foto: feroza.x Twitter | Video: Twitter/@x_feroza</cite></figcaption>
      </slideshow>
      <h3>Aplikacja TikTok przeprosiła za usunięcie nagrania 17-letniej aktywistki Ferozy Aziz. Dziewczyna zamieściła wideo, na którym – pod pretekstem przedstawienia sposobu na długie rzęsy – oskarża Chiny o wtrącanie do obozów koncentracyjnych przedstawicieli muzułmańskiej mniejszości Ujgurów. 40-sekundowe nagranie zniknęło na 50 minut. Także konto nastolatki było zablokowane przez kilka dni.</h3>
      <p>- Cześć kochani, dzisiaj pokażę wam sposób na długie rzęsy - mówi na początku nagrania 17-letnia Amerykanka Feroza Aziz. Przykłada zalotkę do rzęs i tłumaczy, jak jej użyć. Dość nieoczekiwanie zmienia temat.</p>
      <p>- A teraz weź do ręki swój telefon i poczytaj, co dzieje się w Chinach. Niewinni muzułmanie są wtrącani do obozów koncentracyjnych. Są oddzielani od swoich rodzin, porywani, mordowani, gwałceni, zmuszani do jedzenia wieprzowiny, picia alkoholu, porzucenia wiary. To drugi Holokaust, a nikt o tym nie mówi - przekonuje dziewczyna.</p>
      <p>Na koniec nagrania 17-latka prosi o przekazywanie informacji dalej i znów przechodzi do tematu rzęs.</p>
      <p>Wideo trwa 40 sekund. Feroza Aziz zamieściła jeszcze dwa inne, w których porusza ten temat.</p>
      <h3>"Błąd ludzki"</h3>
      <p>25 listopada, czyli po dwóch dniach od udostępnienia filmu (w tym czasie w aplikacji obejrzało go ponad 1,5 mln osób), konto 17-latki zostało zablokowane.</p>
      <p>W środę 27 listopada TikTok przywrócił profil dziewczyny, tłumacząc jego zablokowanie opublikowaniem przez Ferozę wcześniej innego filmu, w którym znajdowało się zdjęcie Osamy Bin Ladena.</p>
      <p>Także w środę z serwisu zniknęło samo wideo, które w między czasie zostało skopiowane i wielokrotnie udostępniane przez innych użytkowników. Dziewczyna opowiedziała o tym na Twitterze. Ponownie udostępniła film i poprosiła o rozpowszechnianie go.</p>
      <p>Po 50 minutach TikTok przywrócił wideo, tłumacząc w specjalnym oświadczeniu, że przyczyną usunięcia był "błąd ludzki w moderacji".</p>
      <p>"Przepraszamy użytkowniczkę naszej platformy za ten błąd" - przekazał przedstawiciel platformy TikTok, należącej do chińskiego przedsiębiorstwa ByteDance.</p>
      <p>W rozmowie z BBC Aziz przyznała, że nie wierzy w tłumaczenia TikTok'a i na różnych platformach ma zamiar nadal zamieszczać filmy dotyczące sytuacji Ujgurów.</p>
      <h3>Obozy dla Ujgurów - wyciek dokumentów</h3>
      <p><a href="https://www.tvn24.pl/wiadomosci-ze-swiata,2/chiny-obozy-dla-ujgurow-wyciek-dokumentow,987989.html">Ujgurzy to mniejszość muzułmańska zamieszkująca region Sinciang na zachodzie Chin</a>. O istniejących tam obozach informowano od 2018 roku. W ubiegłym tygodniu Amerykański dziennik "New York Times" ujawnił i opisał dokumenty dotyczące prowadzonej przez Pekin stanowczej kampanii wobec Ujgurów.</p>
      <p>Kolejne informacje dotyczące tej sprawy opublikowały w niedzielę między innymi BBC i "El Pais", we współpracy z Międzynarodowym Konsorcjum Dziennikarstwa Śledczego. Wynika z nich, że <a href="https://www.tvn24.pl/wiadomosci-ze-swiata,2/chiny-obozy-dla-ujgurow-wyciek-dokumentow,987989.html">ludzie przetrzymywani w obozach byli indoktrynowani i karani</a>. Według BBC, dotyczyć to mogło około miliona osób.</p>
      <p>Pekin utrzymuje, że obozy oferują "dobrowolną edukację i ćwiczenia".</p>
      <p>
        <a href="https://www.tvn24.pl/wiadomosci-ze-swiata,2/chiny-rzad-sinciangu-zaprzecza-doniesieniom-new-york-timesa-w-sprawie-obozow,986553.html">Amerykański dziennik ujawnił i opisał dokumenty dotyczące prowadzonej przez Pekin stanowczej kampanii wobec tamtejszych muzułmanów. </a>
        <a href="http://www.tvn24.pl/">(http://www.tvn24.pl)<br/></a>
        <a href="https://www.tvn24.pl/wiadomosci-ze-swiata,2/chiny-rzad-sinciangu-zaprzecza-doniesieniom-new-york-timesa-w-sprawie-obozow,986553.html">Amerykański dziennik ujawnił i opisał dokumenty dotyczące prowadzonej przez Pekin stanowczej kampanii wobec tamtejszych muzułmanów. </a>
        <a href="http://www.tvn24.pl/">(http://www.tvn24.pl)<br/></a>
        <a href="https://www.tvn24.pl/wiadomosci-ze-swiata,2/chiny-rzad-sinciangu-zaprzecza-doniesieniom-new-york-timesa-w-sprawie-obozow,986553.html">Amerykański dziennik ujawnił i opisał dokumenty dotyczące prowadzonej przez Pekin stanowczej kampanii wobec tamtejszych muzułmanów. </a>
        <a href="http://www.tvn24.pl/">(http://www.tvn24.pl)<br/></a>
        <a href="https://www.tvn24.pl/wiadomosci-ze-swiata,2/chiny-obozy-dla-ujgurow-wyciek-dokumentow,987989.html">Ujgurów - mniejszości muzułmańskiej zamieszkującej region Sinciang, na zachodzie Chin </a>
        <a href="http://www.tvn24.pl/">(http://www.tvn24.pl)<br/></a>
        <a href="https://www.tvn24.pl/wiadomosci-ze-swiata,2/chiny-obozy-dla-ujgurow-wyciek-dokumentow,987989.html">Ujgurów - mniejszości muzułmańskiej zamieszkującej region Sinciang, na zachodzie Chin </a>
        <a href="http://www.tvn24.pl/">(http://www.tvn24.pl)</a>
      </p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/chinski-samolot-naruszyl-strefe-identyfikacji-poderwano-mysliwce,989274.html"/>
        <a href="https://www.tvn24.pl/wiadomosci-ze-swiata,2/wall-street-journal-firmy-z-usa-dostarczyly-do-chin-rozwiazania-wykorzystane-do-inwigilacji,988940.html"/>
        <a href="https://www.tvn24.pl/wiadomosci-ze-swiata,2/trump-wsparl-demonstrantow-z-hongkongu-chiny-zapowiadaja-kontrposuniecia,988877.html"/>
        <a href="https://www.tvn24.pl/wiadomosci-ze-swiata,2/reuters-chinskie-wladze-maja-sztab-kryzysowy-w-willi-przy-granicy-z-hongkongiem,988502.html"/>
        <a href="https://www.tvn24.pl/wiadomosci-ze-swiata,2/sa-ludzie-ktorzy-nie-moga-dluzej-tolerowac-przemocy-na-ulicach,988375.html"/>
      </related>
    </article>
  </body>
</html>