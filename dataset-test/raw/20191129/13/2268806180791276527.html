<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/neftochimic/neftohimik-zamina-s-18-futbolisti-za-lovech.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-29T13:16:13+00:00"/>
    <meta property="og:title" content="Нефтохимик замина с 18 футболисти за Ловеч"/>
    <meta property="og:description" content="Бургазлии гостуват на Спартак (Плевен)"/>
  </head>
  <body>
    <article>
      <h1>Нефтохимик замина с 18 футболисти за Ловеч</h1>
      <address>
        <time datetime="2019-11-29T13:16:13+00:00">29 Nov 2019, 13:16</time>
      </address>
      <p>Нефтохимик замина с 18 футболисти за предстоящото гостуване на Спартак (Плевен). Двубоят от XVII кръг на Втора лига е утре (30.11), от 14:30 ч., на стадиона в Ловеч, където Спартак приема съперниците си.</p>
      <p>Следобед "шейховете" ще проведат в Ловеч последното си занятие преди мача. С отбора днес не отпътува Мирослав Радев, който до края на годината ще се възстановява от травма на коляното. От списъка на Диян Петков отпаднаха и Живко Петков и Цветан Филипов, които търпят наказание лишаване от състезателни права за една среща.</p>
      <p>В предишния кръг Нефтохимик записа равенство 3:3 при домакинството си на Локомотив /София/, а Спартак /Плевен/ се наложи като гост над Кариана /Ерден/ с 3:2. Във временното класиране "шейховете" са на девета позиция с 21 точки, а плевенчани са последни в групата, с 6 пункта. Срещата ще се ръководи от рефера Рюстем Карагерен, с помощници Атанас Делчев и Владимир Хубенов. Четвърти съдия е Мустафа Шефкет.</p>
      <p>Ето и групата на Нефтохимик за гостуването на Спартак /Плевен/: Павел Здравков, Росен Андонов, Ерик Почански, Димитър Костадинов, Атанас Ташолов, Джунейт Али, Иван Цачев, Николай Костов, Галин Димов, Йолиян Милков, Кристиян Мирославов, Цветан Чахов, Пламен Тенев, Радослав Апостолов, Боримир Карамфилов, Диян Молдованов, Иван Колев, Цветомир Цонков</p>
    </article>
  </body>
</html>