<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463992/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%A8%E0%A7%87%E0%A6%A4%E0%A6%BE-%E0%A6%8F%E0%A6%AC%E0%A6%BF%E0%A6%8F%E0%A6%AE-%E0%A6%AE%E0%A7%8B%E0%A6%B6%E0%A6%BE%E0%A6%B0%E0%A6%B0%E0%A6%AB-%E0%A6%86%E0%A6%9F%E0%A6%95"/>
    <meta property="og:site_name" content="Daily Janakantha"/>
    <meta property="article:published_time" content="2019-11-29T13:44:00+00:00"/>
    <meta property="og:title" content="বিএনপি নেতা এবিএম মোশাররফ আটক"/>
    <meta property="og:description" content="অনলাইন রিপোর্টার ॥ বিএনপির প্রশিক্ষণ বিষয়ক সম্পাদক এবিএম মোশাররফ হোসেনকে আটক করেছে পুলিশ। শুক্রবার দুপুরে ঢাকায় জাতীয় প্রেস ক্লাবে এক অনুষ্ঠান থেকে বের হওয়ার পরপরই তাকে আটক করে নিয়ে যায় পুলিশের একটি দল। ঢাকাস্থ মনপুরা ও চরফ্যাশন জাতীয়তাবাদী দলের এক অনুষ্ঠানে যোগ দিয়েছিলেন মোশাররফ। ভোলার মোশাররফ ছাত্রদলের ..."/>
  </head>
  <body>
    <article>
      <h1>বিএনপি নেতা এবিএম মোশাররফ আটক</h1>
      <address>
        <time datetime="2019-11-29T13:44:00+00:00">29 Nov 2019, 13:44</time>
      </address>
      <figure>
        <img src="http://www.dailyjanakantha.com/files/201911/1575038654_17.jpg"/>
      </figure>
      <p>অনলাইন রিপোর্টার ॥ বিএনপির প্রশিক্ষণ বিষয়ক সম্পাদক এবিএম মোশাররফ হোসেনকে আটক করেছে পুলিশ।</p>
      <p>শুক্রবার দুপুরে ঢাকায় জাতীয় প্রেস ক্লাবে এক অনুষ্ঠান থেকে বের হওয়ার পরপরই তাকে আটক করে নিয়ে যায় পুলিশের একটি দল।</p>
      <p>ঢাকাস্থ মনপুরা ও চরফ্যাশন জাতীয়তাবাদী দলের এক অনুষ্ঠানে যোগ দিয়েছিলেন মোশাররফ। ভোলার মোশাররফ ছাত্রদলের ভারপ্রাপ্ত সভাপতির দায়িত্বে ছিলেন এক সময়।</p>
      <p>কী কারণে মোশাররফকে আটক করা হয়েছে, সে বিষয়ে পুলিশের তাৎক্ষণিকভাবে পুলিশের কোনো বক্তব্য পাওয়া যায়নি।</p>
      <p>তবে গত মঙ্গলবার সুপ্রিম কোর্টের সামনে বিএনপিকর্মীদের সঙ্গে সংঘর্ষের মামলায় বিএনপির কয়েকজন নেতাকে গ্রেফতার করা হয়েছে।</p>
      <p>বৃহস্পতিবার ভোলার সাবেক সংসদ সদস্য ও বিএনপির ভাইস চেয়ারম্যান হাফিজউদ্দিন আহমেদ এবং যুগ্ম মহাসচিব খায়রুল কবির খোকনকে গ্রেফতার করা হয়েছিল ওই মামলায়, পরে তারা আদালতে জামিন পান।</p>
      <p>বিএনপি মহাসচিব মির্জা ফখরুল ইসলাম আলমগীরসহ বেশ কয়েকজন নেতা ওই মামলার আসামি। ফখরুল হাইকোর্ট থেকে আগাম জামিন নিয়েছেন।</p>
    </article>
  </body>
</html>