<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626913/%E0%A6%A6%E0%A7%87%E0%A6%B6%E0%A7%87%E0%A6%B0-%E0%A7%AF%E0%A7%AF%E0%A6%AD%E0%A6%BE%E0%A6%97-%E0%A6%AE%E0%A6%BE%E0%A6%A8%E0%A7%81%E0%A6%B7-%E0%A6%86%E0%A6%9C-%E0%A6%B6%E0%A7%8B%E0%A6%B7%E0%A6%BF%E0%A6%A4-%E0%A6%B8%E0%A6%BF%E0%A6%AA%E0%A6%BF%E0%A6%AC%E0%A6%BF"/>
    <meta property="og:site_name" content="প্রথম আলো"/>
    <meta property="article:published_time" content="2019-11-29T13:41:00+00:00"/>
    <meta property="og:title" content="দেশের ৯৯ভাগ মানুষ আজ শোষিত: সিপিবি"/>
    <meta property="og:description" content="বাংলাদেশের কমিউনিস্ট পার্টি (সিপিবি)র কেন্দ্রীয় সভাপতি মুজাহিদুল ইসলাম সেলিম বলেছেন, দেশের ৯৯ভাগ মানুষ আজ শোষিত। মুষ্টিমেয় ১ভাগ মানুষ অধিকাংশ সম্পদ শোষণ করছে। এই অপশক্তিই কারসাজি করে পেঁয়াজ ও চালসহ নিত্য পণ্যের মূল্য বৃদ্ধি করে মানুষের ভোগান্তি সৃষ্টি করছে।"/>
  </head>
  <body>
    <article>
      <h1>দেশের ৯৯ভাগ মানুষ আজ শোষিত: সিপিবি</h1>
      <address><time datetime="2019-11-29T13:41:00+00:00">29 Nov 2019, 13:41</time> by <a rel="author">প্রতিনিধি, মাগুরা</a></address>
      <p>বাংলাদেশের কমিউনিস্ট পার্টি (সিপিবি)র কেন্দ্রীয় সভাপতি মুজাহিদুল ইসলাম সেলিম বলেছেন, দেশের ৯৯ভাগ মানুষ আজ শোষিত। মুষ্টিমেয় ১ভাগ মানুষ অধিকাংশ সম্পদ শোষণ করছে। এই অপশক্তিই কারসাজি করে পেঁয়াজ ও চালসহ নিত্য পণ্যের মূল্য বৃদ্ধি করে মানুষের ভোগান্তি সৃষ্টি করছে। </p>
      <p>আজ শুক্রবার দুপুরে কমরেড সেলিম মাগুরা শহরের শহীদ সৈয়দ আতর আলী লাইব্রেরি মিলনায়তনে অনুষ্ঠিত এক সুধী সমাবেশে এসব কথা বলেন । সংগঠনের জেলা সভাপতি বীরেন বিশ্বাসের সভাপতিত্বে অনুষ্ঠিত সভায় অন্যান্যের মধ্যে বক্তব্য দেন সংগঠনের প্রেসিডিয়াম সদস্য আব্দুল্লাহেল কাফি রতন, রফিকুজ্জামান লায়েক, সংগঠনের খুলনা বিভাগীয় সমন্বয়কারী এসএ রশিদ, কৃষক সমিতির কেন্দ্রীয় সহসভাপতি নিমাই গাঙ্গুলি, ছাত্র ইউনিয়নের কেন্দ্রীয় সভাপতি মেহেদী হাসান, বাংলাদেশ মহিলা পরিষদ মাগুরা জেলা শাখার সভাপতি মমতাজ বেগম, সিপিবির মাগুরা জেলা কমিটির সাধারণ সম্পাদক আমজাদ হোসেন, সম্পাদক নিখিল মিত্র, এটিএম আনিসুর রহমানসহ অন্যরা।</p>
      <p>বামপন্থীদের দেশের বৃহত্তর শক্তি হিসেবে উল্লেখ করে সেলিম বর্তমান সরকারকে উদ্দেশ্য করে বলেন, আগুন দিয়ে যেমন আগুন নেভানো সম্ভব নয়, তেমনি সাম্প্রদায়িকতা রুখতে হেফাজতকে লালন করে অসাম্প্রদায়িক বাংলাদেশ গড়া সম্ভব নয়। সত্যিকারের উদার অসাম্প্রদায়িক গণতান্ত্রিক দেশ গড়তে কৃষক শ্রমিক মেহনতি মানুষের রাজনীতি প্রতিষ্ঠার আহ্বান জানান তিনি।</p>
    </article>
  </body>
</html>