<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/g71r81/falla-utklasset-konkurrentene-men-fikk-tydelig-beskjed-av-treneren-et"/>
    <meta property="og:site_name" content="Bergens Tidende"/>
    <meta property="article:published_time" content="2019-11-29T13:00:24+00:00"/>
    <meta property="og:title" content="Falla utklasset konkurrentene, men fikk tydelig beskjed av treneren etter løpet"/>
    <meta property="og:description" content="Maiken Caspersen Falla var helt overlegen i Ruka."/>
  </head>
  <body>
    <article>
      <h1>Falla utklasset konkurrentene, men fikk tydelig beskjed av treneren etter løpet</h1>
      <h2>Maiken Caspersen Falla var helt overlegen i Ruka.</h2>
      <address><time datetime="2019-11-29T13:00:24+00:00">29 Nov 2019, 13:00</time> by <a rel="author">Bernhard Veland</a></address>
      <p>Tre norske kvinner sto på startstreken i sprintfinalen i finske Ruka.</p>
      <p>Maiken Caspersen Falla vant nesten som hun ville i verdenscupåpningen fredag. Også den norske kometen Ane Appel Kvist Stenseth imponerte med en 4. plass.</p>
      <p>Maiken Caspersen Falla, som var overlegen i både kvart- og semifinalen, tok teten fra start, men fikk midtveis kamp av Ane Appelkvist Stenseth. Etter hvert fikk de selskap av Stina Nilsson, men i den siste bakken gjorde Falla kort prosess og ledet suverent inn på oppløpet. Svenske Jonna Sundling ble nummer to, Sadie Bjornsen tok tredjeplassen på målfoto foran Stenseth. Stina Nilsson ble nummer fem, Tiril Udnes Weng nummer seks.</p>
      <h3>Går ikke flere renn i Finland</h3>
      <p>– Jeg forsøkte å spare litt krefter inn i den første motbakken og få en god posisjon nedover. Jeg forsøkte å stresse minst mulig og jeg hadde et punkt der jeg skulle eksplodere. Planen fungerte, sa Falla i et intervju med arrangøren.</p>
      <p>– Du skal ikke gå mer. Det var det første treneren sa til meg da jeg kom i mål, selv om det ville vært morsomt å gå med gultrøya, sa hun til NRK.</p>
      <p>Den tidligere OL- og VM-vinneren sier at det har vært et større sprintfokus på landslaget før denne sesongen.</p>
      <p>– Vi har nok kanskje vært litt bedre forberedt mot sesongen i år og hatt litt mer sprintpreget trening, mener hun.</p>
      <h3>Stenseth: - Litt kjipt</h3>
      <p>
        <b>Les også: </b>
        <a href="https://www.bt.no/sport/i/g71r81/falla-utklasset-konkurrentene-men-fikk-tydelig-beskjed-av-treneren-et">
          <b>Falla utklasset konkurrentene i verdenscuppremieren</b>
        </a>
      </p>
      <p>Stenseth var fornøyd med plasseringen, men sier at det var surt å misse pallen med bare ett hundredel.</p>
      <p>– Det er skikkelig kjipt når man vet man kan gå bedre på ski, men taper med ett hundredel.</p>
      <p>Hun hadde ikke optimalt feste.</p>
      <p>– Det ble litt mye stressing og glipping, og så ble jeg stiv på oppløpet, sukker trønderen oppgitt. På oppløpet fikk jeg ikke utnyttet krafta og teknikken som jeg egentlig har. Da blir det som det blir. Det er litt kjipt, for jeg vet at det ikke er mange som kan gå bedre enn meg på oppløpet.</p>
      <h3>Favoritter videre</h3>
      <p>De fleste av forhåndsfavorittene gikk videre fra kvartfinalene, og sterke navn som Maiken Caspersen Falla, Stina Nilsson, Sadie Bjornsen og den beste norske fra prologen, Ane Appelkvist Stenseth, hadde få problemer med å sikre semifinaleplass.</p>
      <p>Falla var suveren i sin semifinale, mens Stenseth og Tiril Udnes Weng gikk til finalen på tid.</p>
      <p>
        <a href="https://www.bt.no/sport/i/QoW8EV/sjefens-raad-vakte-oppsikt-johaug-rival-gjorde-ikke-som-flere-av-lagve">Les også<br/>Sjefens råd vakte oppsikt: Johaug-rival gjorde ikke som flere av lagvenninnene</a>
      </p>
      <figure>
        <img src="https://images.sacdn.no/v2/images/3898e5b3-a096-4d9a-a644-66404b794347?fit=crop&amp;h=1267&amp;w=1900&amp;s=f4c937940e40ed5e5739a97dd0d05be34bb1d257"/>
        <figcaption>Ane Appelkvist Stenseth gikk videre fra sin kvartfinale.<cite>HÅVARD HAUGSETH JENSEN</cite></figcaption>
      </figure>
      <h3>Johaug: – Blitt bedre i sprint</h3>
      <p>Therese Johaug lå lenge an til å gå videre på tid fra kvartfinalen, men dette håpet røk. Likevel har hun et forsprang på åtte sekunder til det som på forhånd ble sett på som den største konkurrenten til sammenlagtseieren, svenske Frida Karlsson.</p>
      <p>– Jeg så mitt snitt til å få flest mulig bonussekunder i forhold til dem jeg kjemper mot i sammendraget, sier hun om duellen med Karlsson.</p>
      <p>Johaug mener hun er blitt bedre i sprint denne sesongen.</p>
      <p>– Jeg er veldig godt fornøyd med både prologen og kvartfinalen. Jeg føler på en måte at jeg har tatt steg i sprint, det har jeg sett tidligere i sommer, at jeg kan være med å bidra på stakeintervaller i lett terreng.</p>
      <related>
        <h4>Les også</h4>
        <a href="https://www.bt.no/sport/i/b5wjeq/johaug-tok-seg-videre-fra-prologen-da-svenskene-feilet-i-finland"/>
        <a href="https://www.bt.no/sport/i/b5wj5e/saa-var-det-liv-i-leiren-likevel"/>
      </related>
      <related>
        <h4>Mest lest akkurat nå</h4>
        <a href="https://www.bt.no/utenriks/i/xPz7Pp/flere-skadd-i-knivstikking-paa-london-bridge"/>
        <a href="https://www.bt.no/nyheter/okonomi/i/e8v5La/denne-gjengen-har-skapt-en-av-landets-aller-mest-loennsomme-bedrifter"/>
        <a href="https://www.bt.no/nyheter/lokalt/i/wPJVzL/oedela-bremsene-paa-bilen-til-eksens-nye-mann"/>
        <a href="https://www.bt.no/kultur/i/8mLOWA/ole-bull-scene-sjefen-har-opplevd-pistolskudd-millionunderskudd-og-kj"/>
        <a href="https://www.bt.no/nyheter/lokalt/i/kJPBlQ/bt-retter-var-ikke-feilfakturert"/>
        <a href="https://www.bt.no/btmeninger/debatt/i/jPjWJ9/aldri-undervurder-den-snille-stemmen"/>
      </related>
      <ol>
        <li>
          <a href="https://www.bt.no/tag/Langrenn">Langrenn</a>
        </li>
        <li>
          <a href="https://www.bt.no/tag/Therese_Johaug">Therese Johaug</a>
        </li>
        <li>
          <a href="https://www.bt.no/tag/Astrid_Uhrenholdt_Jacobsen">Astrid Uhrenholdt Jacobsen</a>
        </li>
        <li>
          <a href="https://www.bt.no/tag/Ane_Appelkvist_Stenseth">Ane Appelkvist Stenseth</a>
        </li>
        <li>
          <a href="https://www.bt.no/tag/Maiken_Caspersen_Falla">Maiken Caspersen Falla</a>
        </li>
      </ol>
    </article>
  </body>
</html>