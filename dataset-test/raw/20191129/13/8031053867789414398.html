<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%cf%81%ce%ae%cf%84%ce%b7-%cf%83%cf%84%ce%bf-%cf%83%cf%86%cf%85%cf%81%ce%af-%cf%83%cf%80%ce%af%cf%84%ce%b9-%ce%b9%ce%b5%cf%81%ce%ad%ce%b1-%ce%bc%ce%b7%ce%bd%cf%8d%ce%b5%ce%b9-%cf%84%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T13:56:10+00:00"/>
    <meta property="og:title" content="Κρήτη: Στο… σφυρί σπίτι ιερέα – Μηνύει την τράπεζα ο παπάς"/>
    <meta property="og:description" content="Το μοναδικό σπίτι ενός ιερέα από την Κρήτη βγάζει στο… σφυρί η τράπεζα, ο οποίος μάλιστα, εδώ και καιρό έχει ξεκινήσει τις διαδικασίες για να ενταχθεί στον νόμο Κατσέλη."/>
  </head>
  <body>
    <article>
      <h1>Κρήτη: Στο… σφυρί σπίτι ιερέα – Μηνύει την τράπεζα ο παπάς</h1>
      <address>
        <time datetime="2019-11-29T13:56:10+00:00">29 Nov 2019, 13:56</time>
      </address>
      <p>
        <b>Το μοναδικό σπίτι ενός ιερέα από την Κρήτη βγάζει στο… σφυρί η τράπεζα, ο οποίος μάλιστα, εδώ και καιρό έχει ξεκινήσει τις διαδικασίες για να ενταχθεί στον νόμο Κατσέλη.</b>
      </p>
      <p>Ο ιερέας δεν έμεινε με σταυρωμένα τα χέρια και απάντησε στην τράπεζα με εξώδικο το οποίο και κοινοποιήθηκε στον υπουργό Ανάπτυξης, Άδωνι Γεωργιάδη.</p>
      <p>Σύμφωνα με την Ένωση Προστασίας Καταναλωτών Κρήτης, πρόκειται για έναν ιερέα από τον Πύργο Ηρακλείου ο οποίος είναι οικογενειάρχης με τέσσερα ανήλικα παιδιά.</p>
      <p>Ο συγκεκριμένος ιερέας είχε καταφύγει στο Ειρηνοδικείο ζητώντας προστασία της μίας και μοναδικής κατοικίας του αλλά και ρύθμιση των χρεών του.</p>
      <p>Το Ειρηνοδικείο Πύργου Ηρακλείου απέρριψε το αίτημά του με τον ίδιο να προσφεύγει στο Εφετείο.</p>
      <p>Η υπόθεση αναμένεται να εκδικαστεί στη 1 Απριλίου του 2020.</p>
      <p>Όπως χαρακτηριστικά αναφέρει η Ένωση Προστασίας Καταναλωτών Κρήτης: «Παρότι η υπόθεση προχωράει δικαστικά, η τρίτη από τις τέσσερις τράπεζες, έσπευσε να ορίσει πλειστηριασμό ,λίγο νωρίτερα 4-12-2019, για να στερήσει την οικογένεια από την διεξαγωγή της Δευτεροβάθμιας δίκης , κατά παράβαση του άρθρου 6 της Ε Σ Δ Α “περί δίκαιης λύσης”».</p>
      <p>Μάλιστα σε ανακοίνωσή της η Ένωση καταλήγει:</p>
      <p>Η ΄Ενωση Προστασίας Καταναλωτών Κρήτης, μετά την ενημέρωση από τον συνεργαζόμενο δικηγόρο της ,αποφάσισε να στηρίξει την προσπάθεια της πολύτεκνης οικογένειας του ιερέα, και τους δικηγόρους που στηρίζουν την υπόθεση, αλλά και το περιεχόμενο των απεσταλμένων εξωδίκων, ζητώντας από την νομική υπηρεσία της εν λόγω τράπεζας , να σταματήσει τον πλειστηριασμό ‘αμεσα, να δείξει το κοινωνικό της πρόσωπο υπέρ της οικογένειας του ιερέα που κινδυνεύει να βρεθεί στο δρόμο, σε περίπτωση πλειστηριασμού της μοναδικής κύριας κατοικίας</p>
      <p>Τέλος, καλούμε τις τράπεζες, να μη προβαίνουν στα “άκρα” δημιουργώντας φόβο και τρόμο στους καταναλωτές πελάτες τους, τους δε δανειολήπτες , να μη καταθέτουν τα όπλα, να ενημερώνονται για τα δικαιώματα τους ,από την ΄Ένωση Προστασία Καταναλωτών Κρήτης και τους νομικούς συνεργάτες της , διότι μόνο έτσι θα έχουν την στήριξη και την σωστή καθοδήγηση.</p>
    </article>
  </body>
</html>