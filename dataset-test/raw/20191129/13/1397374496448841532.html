<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/ko-je-ferdi-drujf-koji-je-sinoc-presudio-partizanu-kad-je-dao-prethodni-gol-i-sta-je-prvo-uradio-kad-je-otisao-kuci-394051.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T13:08:00+00:00"/>
    <meta property="og:title" content="Ko je Ferdi Drujf, koji je sinoć presudio Partizanu? Kad je dao prethodni gol i šta je prvo uradio kad je otišao kući?"/>
    <meta property="og:description" content="Šta god bude dalje uradio u nastavku karijere, njegovo ime će se dugo pamtiti u Humskoj. Nažalost..."/>
  </head>
  <body>
    <article>
      <h1>Ko je Ferdi Drujf, koji je sinoć presudio Partizanu? Kad je dao prethodni gol i šta je prvo uradio kad je otišao kući?</h1>
      <h2>Šta god bude dalje uradio u nastavku karijere, njegovo ime će se dugo pamtiti u Humskoj. Nažalost...</h2>
      <address><time datetime="2019-11-29T13:08:00+00:00">29 Nov 2019, 13:08</time> by <a rel="author">Darko Mitrović</a></address>
      <p>Kada je najbolji strelac AZ-a Majron Boadu u 83. minutu isključen zbog simuliranja u kanenom prostoru Partizana, činilo se da je crno-belima otvoren put ka pobedi i da će njegova odbrana uspeti da se izbori sa ostatkom ofanzivne linije holandskog tima. <br/><br/>Ali, onda je na scenu stupio 21-godišnji rezervista <b>Ferdi Drujf</b>, koji je sa dva gola u samom finišu meča šokirao Partizan i postavio konačnih 2:2, dovoljnih za veliko slavlje ekipe AZ-a zbog obezbeđenog plasmana u nokaut fazu takmičenja. <br/><br/>Naravno, Ferdi je posle meča bio u entru pažnje holandskih novinara koje je podsetio da on polako postaje specijalista za ''lude'' evropske završnice. <br/><br/><b>Naime, do sinoć, jedini gol ove sezone u ekipi AZ Alkmara, Drujf je postigao u revanš meču poslednjeg kola kvalifikacija za Ligu Evrope, protiv Antverpena u Belgiji.</b><br/><br/>Tada je AZ bio na pragu eliminacije, da bi u 90. Stengs izborio proužetke, a na startu produžetka Drujf je svojim golom dotukao Belgijance. <br/><br/>Od tada je prošlo tačno tri meseca, Drujf nije postigao nijedan gol, sve do sinoć, kada se proslavio protiv Partizana. <br/><br/>Novinari su ga pitali i kako će proslaviti ove golove i šta će prvo uraditi kada ode sa stadiona, a on je neočekivano uzvratio: <br/><br/><b><i>''Čim dođem kući prošetaću psa, Bizu je sama kod kuće, večeras će morati malo kasnije u šetnju''</i></b>. <br/><br/>Drujf je dete AZ Alkmara, ponikao je u ovom klubu, u njegovom omladinskom pogonu, odakle je otišao na ''kaljenje'' u NEC Nijmegen na pozajmicu. Tamo je opravdao očekivanja i letos se vratio u AZ, gde je priključen prvom timu i od njega se velike stvari u Alkmaru tek mogu očekivati. <br/><br/>Ugovorom je vezan za AZ do leta 2023. godine.<br/>-</p>
      <figure>
        <iframe data-src="https://twitter.com/AZAlkmaar/status/1200349685401227275?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/razocarani-asano-bio-sam-veoma-motivisan-a-sad-394037.html"/>
        <a href="https://www.sportske.net/vest/domaci-fudbal/partizan-je-sinoc-mnogo-izgubio-da-li-je-ista-dobio-i-zasto-ce-mec-sa-astanom-imati-vaznost-394035.html"/>
        <a href="https://www.sportske.net/vest/domaci-fudbal/dirljiv-tekst-osvanuo-na-partizanovom-sajtu-posle-haskog-kosmara-394032.html"/>
        <a href="https://www.sportske.net/vest/domaci-fudbal/da-li-je-suma-ovom-izjavom-najavio-duzi-ostanak-u-partizanu-394030.html"/>
        <a href="https://www.sportske.net/vest/domaci-fudbal/partizanova-eliminacija-udarna-vest-i-u-komsiluku-ovo-je-nemoguce-394028.html"/>
      </related>
    </article>
  </body>
</html>