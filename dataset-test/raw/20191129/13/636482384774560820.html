<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/florin-calinescu-diagnosticat-cu-cancer-nu-doresc-nimanui-sa-ajunga-acolo-20101350"/>
    <meta property="og:site_name" content="Cancan.ro"/>
    <meta property="article:published_time" content="2019-11-29T13:31:58+00:00"/>
    <meta property="og:title" content="Florin Călinescu, diagnosticat cu cancer: „Nu doresc nimănui să ajungă acolo…”"/>
    <meta property="og:description" content="Florin Călinescu a fost greu încercat de viaţă, pe lângă dramele pe care le-a trăit în familie, a fost diagnosticat cu o boală fatală, carcinom"/>
  </head>
  <body>
    <article>
      <h1>Florin Călinescu, diagnosticat cu cancer: „Nu doresc nimănui să ajungă acolo…”</h1>
      <address><time datetime="2019-11-29T13:31:58+00:00">29 Nov 2019, 13:31</time> by <a rel="author">Loredana T.</a></address>
      <p>Florin Călinescu a fost greu încercat de viaţă, pe lângă dramele pe care le-a trăit în familie, a fost diagnosticat cu o boală fatală, carcinom bazocelulur, mai exact cancer de piele. A avut norocul să depisteze din timp problema şi să meargă la doctor, reuşind într-un sfârşit să învingă boala.</p>
      <p>„<i><b>Acum vreo câţiva ani am găsit o chestie ciudată la nas, m-am prezentat la doctor şi era o formă uşoară din zona oncologică. Poţi să fii Ioana d’Arc şi Hercule la un loc şi tot ţi se înmoaie puţin genunchii. Nu cred că este cineva de pe planeta asta care să zică: Ce am?! Cancer?! Mişto! Să desfacem şampania! (…) Nu mai treci prin teroarea aşteptării, 2-3 săptămâni, aşa afli pe loc rezultatele biopsiilor şi aşa poţi să afli pe loc şi că e bine.</b></i></p>
      <p><i><b>Asta, psihic, te scuteşte de un chin şi de un calvar. E o poveste care nu te omoară, dar netratată îţi mănâncă tot ţesutul. N-am o problemă… până la oncologic! Acolo intri într-un malaxor al destinului pe care nu-l doresc nimănui. (…) Acum sunt bine, dar vreun an de zile nu cred că ar fi fost plăcut să mă vadă cineva. În primul rând, timp de trei luni am avut nasul triplu, ziceai că m-am bătut cu Mayweather</b></i>„, a spus Florin Călinescu, potrivit adevărul.ro.</p>
      <figure>
        <iframe src="https://www.youtube.com/embed/Ocg-Ez8syzI" width="500" height="281" data-service="Youtube" scrolling="no"/>
      </figure>
      <h3>Și-a pierdut doi copii, iar soția i-a murit de cancer</h3>
      <p>Florin Călinescu este unul dintre cei mai îndrăgiți actori și prezentatori TV din România. Dacă din punct de vedere profesional, nu are motive să se plângă, pe plan personal a primit, de-a lungul timpului, numeroase lovituri.</p>
      <p>Cu ani în urmă, s-a căsătorit cu Ana Maria cu care a avut o fetiță. Micuța s-a stins, însă, la doar cinci luni după ce a venit pe lume. Ulterior, cuplul a devenit părinții a doi băieți, Luca și Petru. O bună perioadă au trăit fericiți. Până în 1996, când Ana Maria a fost diagnosticată cu cancer esofagian. După o lungă suferință, femeia s-a stins în 2005. Rămas cu doi copii minori, actorul a dormit câteva zile într-o mașină parcată pe o alee de lângă cimitirul unde și-a îngropat soția, conform <a href="https://okmagazine.ro/tripla-tragedie-din-viata-lui-florin-calinescu-sotia-i-a-murit-in-brate-un-copil-s-a-sinucis-si-altul-a-murit-in-pruncie/a19022215"><b>okmagazine.ro</b></a>.</p>
    </article>
  </body>
</html>