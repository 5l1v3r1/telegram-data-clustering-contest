<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/francesca-fialdini-la-vita-in-diretta-dura-replica-costanzo/660878/"/>
    <meta property="og:site_name" content="DiLei"/>
    <meta property="article:published_time" content="2019-11-29T13:59:54+00:00"/>
    <meta property="og:title" content="Francesca Fialdini e La Vita in Diretta, la dura replica di Costanzo"/>
    <meta property="og:description" content="Costanzo replica duramente a Francesca Fialdini dopo il suo commento sulla Vita in Diretta, show che ha condotto per due stagioni."/>
  </head>
  <body>
    <article>
      <h1>Francesca Fialdini e La Vita in Diretta, la dura replica di Costanzo</h1>
      <h2>Costanzo replica duramente a Francesca Fialdini dopo le parole sulla Vita in Diretta</h2>
      <address>
        <time datetime="2019-11-29T13:59:54+00:00">29 Nov 2019, 13:59</time>
      </address>
      <p><b>Maurizio Costanzo</b> replica duramente alle parole di <b>Francesca Fialdini</b> su <i><b>La Vita in Diretta</b></i>. Qualche giorno fa la conduttrice aveva risposto ad alcune domande riguardo il contenitore pomeridiano attualmente condotto da <b>Lorella Cuccarini e Alberto Matano</b>.</p>
      <p>La giornalista, che è stata ospite della quarta puntata di <a href="https://dilei.it/vip/adrian-celentano-difende-ilaria-cucchi-lei-scrive-messaggio/660739/"><i>Adrian</i></a>, lo show di <b>Adriano Celentano</b>, ha spiegato di non sentire la mancanza del programma e di aver sempre criticato l’ampio spazio dato alla <b>cronaca nera</b>. Francesca è infatti convinta che <b>l’intero format</b> vada cambiato.</p>
      <p>“Non mi manca – <b>aveva confessato</b> -. […] Avevo bisogno di prendere la giusta distanza rispetto a certe tematiche che in fondo non ho mai condiviso. Non ne ho mai fatto mistero di non condividere scelte che allungassero la cronaca nera parlando di attualità, quando non necessariamente l’attualità avrebbe dovuto portarci in quella direzione. Preferivo un alleggerimento che alle volte facevamo fatica a portare. Indipendentemente da chi conduce ‘La vita in diretta’, è il format che andrebbe rivisto”.</p>
      <p>Parole che avevano scatenato <b>un’accesa polemica</b>, non solo perché la <a href="https://dilei.it/vip/francesca-fialdini-parla-la-vita-in-diretta-scatena-polemica/656883/">Fialdini</a> ha guidato per diverso tempo <b><i>La Vita in Diretta</i></b>, ma anche perché il format sta subendo un pesante calo d’ascolti nell’ultimo periodo. Lo share continua a scendere, schiacciato dalla concorrenza di <a href="https://dilei.it/vip/barbara-durso-batte-la-vita-in-diretta-lorella-cuccarini-commenta/644946/"><i>Pomeriggio Cinque</i> </a>di <b>Barbara D’Urso</b>, così tanto che si è parlato anche di una cancellazione a favore di<i><b> Geo</b></i>.</p>
      <p>Sulla questione è intervenuto anche <b>Costanzo</b> che ha criticato la decisione della <b>Fialdini</b> di commentare lo show che ha condotto. “Parlare in modo critico e negativo di un programma che ci ha dato tanto è sempre una mossa da non fare – <b>ha spiegato</b> il giornalista sulle pagine di <i>Nuovo</i> -. Per questo Francesca Fialdini sbaglia a dare giudizi così duri su La vita in diretta, che ha condotto per due stagioni prima insieme a Marco Liorni e poi a Tiberio Tiberi”.</p>
      <p>Costanzo ha poi ricordato alla <b>Fialdini</b> l’importanza che ha avuto <b><i>La Vita in Diretta</i> </b>nella sua carriera. “D’altronde per lei, che è brava, è stato un bel trampolino di lancio: anche se aveva già esperienza in tv, le ha regalato quella popolarità che solamente un contenitore così seguito può dare”</p>
      <related>
        <h4>Leggi anche</h4>
        <a href="https://dilei.it/vip/francesca-fialdini-parla-la-vita-in-diretta-scatena-polemica/656883/"/>
        <a href="https://dilei.it/vip/francesca-fialdini-e-tiberio-timperi-nuova-gaffe-lei-replica-su-twitter/560863/"/>
        <a href="https://dilei.it/vip/tiberio-timperi-svela-verita-rapporto-francesca-fialdini/630453/"/>
        <a href="https://dilei.it/notizie/chi-e-francesca-fialdini-nuova-compagna-liorni-a-la-vita-in-diretta/497138/"/>
        <a href="https://dilei.it/vip/tiberio-timperi-bacia-francesca-fialdini-la-vita-in-diretta/567833/"/>
      </related>
    </article>
  </body>
</html>