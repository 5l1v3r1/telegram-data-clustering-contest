<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/politic/olguta-vasilescu-dupa-discutiile-privind-infiintarea-parchetelor-financiare-pnl-ii-considera-pe-toti-hoti-catusiada-la-tot-poporul-18631273"/>
    <meta property="og:site_name" content="Mediafax.ro"/>
    <meta property="article:published_time" content="2019-11-29T13:04:00+00:00"/>
    <meta property="og:title" content="Olguţa Vasilescu, după discuţiile privind înfiinţarea parchetelor financiare: PNL îi consideră pe toţi hoţi! Cătuşiadă la tot poporul"/>
    <meta property="og:description" content="Lia Olguţa Vasilescu a reacţionat după discuţiile privind înfiinţarea parchetelor financiare şi a declaraţiilor de avere depuse de fiecare cetăţean, spunând că „absolut toţi” trebuie să se aşeze..."/>
  </head>
  <body>
    <article>
      <h1>Olguţa Vasilescu, după discuţiile privind înfiinţarea parchetelor financiare: PNL îi consideră pe toţi hoţi! Cătuşiadă la tot poporul</h1>
      <h2>Lia Olguţa Vasilescu a reacţionat după discuţiile privind înfiinţarea parchetelor financiare şi a declaraţiilor de avere depuse de fiecare cetăţean, spunând că „absolut toţi” trebuie să se aşeze „la coadă pe două rânduri (..) că a venit PNL la guvernare şi îi consideră pe toţi hoţi”.</h2>
      <address><time datetime="2019-11-29T13:04:00+00:00">29 Nov 2019, 13:04</time> by <a rel="author" href="https://www.mediafax.ro/autor/departamentul-social-mediafax" target="_blank">Departamentul Social</a></address>
      <p>Lia Olguţa Vasilescu este ironică la adresa celor care au crezut că odată cu venirea PNL la guvernare, aceştia vor avea treabă doar cu PSD-iştii. „ Ce credeaţi? Ca doar cu PSD-iştii au treaba? Că dacă aţi sărit prin piaţă sau aţi votat disciplinat scăpaţi?”, scrie Vasilescu pe Facebook.</p>
      <p>„Hai! Aşezaţi-vă liniştiţi la coadă, pe două rânduri, dar absolut toţi, nu doar politicienii şi funcţionarii publici, să vă depuneţi declaraţia de avere, că a venit PNL la guvernare şi, aşa cum ştiţi, PNL îi consideră pe toţi hoţi si e cu lupta anticorupţie! Ce credeaţi? Că doar cu PSD-iştii au treabă? Că dacă aţi sărit prin piaţă sau aţi votat disciplinat scăpaţi? În plus, PNL ne propune şi o nouă castă de procurori de parchete financiare pentru tot cetaţeanul, că DNA e pentru şmecheri, dar trebuie să aveţi şi voi, ceilalţi, pe unii care să vă cerceteze! Cătuşiadă la tot poporul... #aveţiceaţivotat”, scrie Lia Olguţa Vasilescu pe Facebook.</p>
      <p>Reacţia politicianului vine după ce secretarul de stat în Ministerul Justiţiei, Cristian Băcanu, a spus că soluţii pentru combaterea evaziunii fiscale ar fi înfiinţarea unor parchete financiare şi ca toţi cetăţenii să depună o declaraţie de avere.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>