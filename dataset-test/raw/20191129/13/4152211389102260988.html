<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/national/news/596956/%E0%A6%AA%E0%A7%8D%E0%A6%B0%E0%A6%AC%E0%A6%BE%E0%A6%B8%E0%A7%87-%E0%A6%A8%E0%A6%BE%E0%A6%B0%E0%A7%80-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A4%E0%A7%8D%E0%A6%A4%E0%A6%BE%E0%A7%9F-%E0%A6%A6%E0%A7%82%E0%A6%A4%E0%A6%BE%E0%A6%AC%E0%A6%BE%E0%A6%B8%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-29T13:49:00+00:00"/>
    <meta property="og:title" content="প্রবাসে নারী কর্মীদের নিরাপত্তায় দূতাবাসে বাংলাদেশি পুলিশ চান আইজিপি"/>
    <meta property="og:description" content="প্রবাসে নারী কর্মীদের নিরাপত্তায় দূতাবাসগুলোয় বাংলাদেশের পুলিশ সদস্যদের প্রেষণে নিয়োগ দেওয়ার প্রস্তাব করেছেন আইজিপি জাবেদ পাটোয়োরী। শুক্রবার (২৯ নভেম্বর) রাজধানীর শহীদ তাজউদ্দিন আহমেদ পার্কে (গুলশান ইয়ুথ ক্লাব মাঠ) অনুষ্ঠানে তিনি এ কথা বলেন। &amp;lsquo;সিক্সটিন ডেইজ অব অ্যাক্টিভিজম&amp;rsquo;..."/>
  </head>
  <body>
    <article>
      <h1>প্রবাসে নারী কর্মীদের নিরাপত্তায় দূতাবাসে বাংলাদেশি পুলিশ চান আইজিপি</h1>
      <address><time datetime="2019-11-29T13:49:00+00:00">29 Nov 2019, 13:49</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/11/29/b37dfe07f474efd3fcdb2f164f277a95-5de124fd8307c.jpg"/>
        <figcaption>অনুষ্ঠানে আসা অতিথিরা</figcaption>
      </figure>
      <p>প্রবাসে নারী কর্মীদের নিরাপত্তায় দূতাবাসগুলোয় বাংলাদেশের পুলিশ সদস্যদের প্রেষণে নিয়োগ দেওয়ার প্রস্তাব করেছেন আইজিপি জাবেদ পাটোয়োরী। শুক্রবার (২৯ নভেম্বর) রাজধানীর শহীদ তাজউদ্দিন আহমেদ পার্কে (গুলশান ইয়ুথ ক্লাব মাঠ) অনুষ্ঠানে তিনি এ কথা বলেন।</p>
      <p>‘সিক্সটিন ডেইজ অব অ্যাক্টিভিজম’ ক্যাম্পেইন উপলক্ষে ‘সবাই মিলে সবার ঢাকা, নারী পুরুষ-সমতা, রুখতে হবে প্রতিহিংসা’ শীর্ষক অনুষ্ঠানের আয়োজন করে ঢাকা উত্তর সিটি করপোরেশন (ডিএনসিসি)।</p>
      <p>অনুষ্ঠানে আইজিপি বলেন, ‘আপনারা দেখেছেন মধ্যপ্রাচ্যসহ বিভিন্ন দেশ থেকে আমাদের নারী শ্রমিকদের অনেকেই ফিরে আসছেন। বিদেশে দূতাবাসগুলোতে যদি নারী বা পুরুষ পুলিশ নিয়োগ দেওয়া হলে আমরা নারীদের সুরক্ষায় সচেষ্ট হতে পারবো।’</p>
      <p>তিনি বলেন, ‘দূতাবাসগুলোতে সংশ্লিষ্ট দেশের পুলিশ সদস্যরা কাজ করেন। সেখানে তারা নিজ দেশের নাগরিকদের নিরাপত্তায় কাজ করে। তাদের বিভিন্ন প্রয়োজনে এই পুলিশরা আমাদের সঙ্গে যোগাযোগ করে। দূতাবাসে আমাদের পুলিশ সদস্যদেরকে নিয়োগ করা হলে সে দেশে আমাদের যেসব নাগরিকরা রয়েছেন তাদের সুরক্ষায় আমরা কাজ করতে পারবো। বিশেষ করে মধ্যপ্রাচ্যসহ বিভিন্ন জায়গায় থাকা নারী সদস্যদের নিরাপত্তা নিশ্চিত করা যাবে।’</p>
      <p>ঢাকা উত্তর সিটি করপোরেশনের (ডিএনসিসি) মেয়র আতিকুল ইসলামের সভাপতিত্বে সভায় প্রধান অতিথি হিসেবে উপস্থিত ছিলেন স্পিকার ড. শিরীন শারমিন চৌধুরী। অনুষ্ঠানে অন্যদের মধ্যে বক্তব্য দেন সংসদ সদস্য একেএম রহমত উল্লাহ, সংরক্ষিত নারী আসনের এমপি অপরাজিতা হক ও নাহিদ ইজাহার খান, ক্রিকেটার সাকিব আল হাসান প্রমুখ।</p>
      <p> </p>
      <footer>/এসএস/এসটি/</footer>
    </article>
  </body>
</html>