<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191947/linies/r3/r4/rodalies/tallades/durant/vacances/nadal/obres/glories"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-29T13:24:00+00:00"/>
    <meta property="og:title" content="Les línies R3 i R4 de Rodalies, tallades durant les vacances de Nadal per les obres de Glòries"/>
    <meta property="og:description" content="Es preveu que les afectacions tinguin lloc entre els dies 21 de desembre i 7 de gener"/>
  </head>
  <body>
    <article>
      <h1>Les línies R3 i R4 de Rodalies, tallades durant les vacances de Nadal per les obres de Glòries</h1>
      <h2>Es preveu que les afectacions tinguin lloc entre els dies 21 de desembre i 7 de gener</h2>
      <address>
        <time datetime="2019-11-29T13:24:00+00:00">29 Nov 2019, 13:24</time>
      </address>
      <p>La <a href="https://cadenaser.com/emisora/2019/11/29/sercat/1575023026_703028.html?ssm=tw">Cadena Ser</a> ha anunciat aquest matí que les obres per soterrar el trànsit a Glòries de Barcelona afectaran la circulació de trens. Concretament quedaran tallades les línies <a href="http://rodalies.gencat.cat/ca/linies_estacions_i_trens/index.html?linia=r3">R3 </a>i <a href="http://rodalies.gencat.cat/ca/linies_estacions_i_trens/index.html?linia=r4">R4 </a>de Rodalies provinents de Manresa i Vic.<br/><br/>Els talls es programaran aprofitant les vacances de Nadal, que és quan baixa el volum de passatgers. En concret, s'està estudiant que es facin entre els dies 21 de desembre i 7 de gener. Renfe, Adif, l'Ajuntament de Barcelona i el Departament de Territori informaran pròximament sobre les alternatives de transport dels usuaris per arribar al seu destí.<br/><br/>Les obres per construir els túnels a Glòries, segons explica l'emissora, són complicades i fins ara no han afectat ni el trànsit ferroviari ni el de vehicles a la Gran Via. Ara, però, ja no serà així. Aquests túnels passen per sota les línies de tren i, abans de començar-hi a treballar, s'han de reforçar els túnels ferroviaris. <br/><br/>De fet, ja s'ha treballat en els túnels de la R2 de Rodalies però encara s'ha d'excavar a sota dels túnels de les línies R3, R4, R1 i la línia 1 de metro. En el cas de les línies de Vic i de Manresa, els treballs són incompatibles amb la circulació dels trens. <br/><br/><br/> </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>