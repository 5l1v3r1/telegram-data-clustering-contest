<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322189/Verdachten-ramkraak-Deventer-zijn-twee-mannen-19-en-28-jaar-uit-Utrecht"/>
    <meta property="og:site_name" content="RTV Oost"/>
    <meta property="article:published_time" content="2019-11-29T13:40:03+00:00"/>
    <meta property="og:title" content="Verdachten ramkraak Deventer zijn twee mannen (19 en 28 jaar) uit Utrecht"/>
    <meta property="og:description" content="De twee verdachten die gisteren zijn aangehouden voor de ramkraak in Deventer zijn twee mannen uit Utrecht. Ze zijn 19 en 28 jaar oud. De politie is nog op zoek naar meerdere verdachten, om hoeveel mensen het gaat is onduidelijk."/>
  </head>
  <body>
    <article>
      <h1>Verdachten ramkraak Deventer zijn twee mannen (19 en 28 jaar) uit Utrecht</h1>
      <address>
        <time datetime="2019-11-29T13:40:03+00:00">29 Nov 2019, 13:40</time>
      </address>
      <slideshow>
        <figure>
          <img src="https://imgo.rgcdn.nl/323642162d1a485b986612bccb2a6d80/opener/Verdachten-ramkraak-zijn-twee-mannen-19-en-28-jaar-uit-Utrecht-Foto-News-United-Rens-Hulman.jpg?v=yONqylZkWnGt_HOJncCW4A2"/>
        </figure>
        <figure>
          <img src="https://imgo.rgcdn.nl/323642162d1a485b986612bccb2a6d80/opener/Verdachten-ramkraak-zijn-twee-mannen-19-en-28-jaar-uit-Utrecht-Foto-News-United-Rens-Hulman.jpg?v=yONqylZkWnGt_HOJncCW4A2"/>
        </figure>
        <figure>
          <img src="https://www.rtvoost.nl/graphic/322189/StaticMap/Opener.jpeg"/>
        </figure>
        <figure>
          <img src="https://www.rtvoost.nl/graphic/322189/StaticMap/Opener.jpeg"/>
        </figure>
        <figcaption>Verdachten ramkraak zijn twee mannen (19 en 28 jaar) uit Utrecht (Foto: News United / Rens Hulman)</figcaption>
      </slideshow>
      <p>De twee verdachten die gisteren zijn aangehouden voor de ramkraak in Deventer zijn twee mannen uit Utrecht. Ze zijn 19 en 28 jaar oud. De politie is nog op zoek naar meerdere verdachten, om hoeveel mensen het gaat is onduidelijk. </p>
      <p>Gisterochtend rond vijf uur reed een auto in op een luxe kledingwinkel in de binnenstad van Deventer. Er gingen meerdere mensen het winkelpand binnen en namen kledingstukken mee. De verdachten gingen er met een vluchtauto vandoor. </p>
      <related>
        <h4>Lees ook</h4>
        <a href="https://w.rtvoost.nl/nieuws/322096/Ramkraak-bij-kledingwinkel-in-Deventer-daders-op-de-vlucht"/>
        <a href="https://w.rtvoost.nl/nieuws/322108/Twee-verdachten-aangehouden-voor-ramkraak-kledingwinkel-Deventer"/>
      </related>
      <p>De politie zette meerdere politieauto's in om achter de vluchtauto aan te gaan. Agenten braken echter de achtervolging af, omdat de winkeldieven veel te snel en onverantwoord reden. Op de A28 bij De Lichtmis ging het mis: de vluchtauto crashte.</p>
      <p>De verdachten zetten hun vlucht te voet verder. De politie kon door enkele tips diezelfde ochtend twee mannen (19 en 28 jaar) uit Utrecht aanhouden. Of zij iets te maken hebben met de ramkraak wordt onderzocht.</p>
      <p>
        <b>Getuigen</b>
      </p>
      <p>Gisteren schreef de politie op Twitter dat ze nog op zoek is naar meerdere verdachten. Het onderzoek gaat dan ook verder. De politie roept mensen op die iets hebben gezien of gehoord zich te melden. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Verdachten+ramkraak+Deventer+zijn+twee+mannen+(19+en+28+jaar)+uit+Utrecht">06 - 57 03 33 33</a>.</aside>
    </article>
  </body>
</html>