<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/naperedodni-normandskogo-samitu-okupanti-zayavili-shcho-jihnya-teritoriya-usya-donecka-oblast-643370.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T13:09:56+00:00"/>
    <meta property="og:title" content="Напередодні «нормандського саміту» окупанти заявили, що їхня територія - уся Донецька область"/>
    <meta property="og:description" content="Ватажки терористів прийняли «закон» про так званий державний кордон «ДНР»"/>
  </head>
  <body>
    <article>
      <h1>Напередодні «нормандського саміту» окупанти заявили, що їхня територія - уся Донецька область</h1>
      <address>
        <time datetime="2019-11-29T13:09:56+00:00">29 Nov 2019, 13:09</time>
      </address>
      <h4>Ватажки терористів прийняли «закон» про так званий державний кордон «ДНР»</h4>
      <p>«Народна рада» підтримуваного Росією збройного угруповання «ДНР» ухвалила «закон» про державний кордон «ДНР», згідно з яким «межі» території незаконно формування закріплюються в межах усієї Донецької області України, передають російські державні агентства.</p>
      <p>«У цьому законі не забуті люди, що проживають на території, тимчасово підконтрольної Україні. «Кордон» визначено по території Донецької області, яка була на період до 2014 року», - сказав один з ватажків бойовиків.</p>
      <p>Бойовики вирішили, що це «передбачає, що до тих пір поки не врегульовано суперечку між Україною і «ДНР», «кордон» буде проходити по лінії дотику».</p>
      <p>Ватажків бойовиків «ДНР» вирішили, що це не суперечить Мінськими угодами.</p>
      <p>Як відомо, Росія на саміті Нормандської четвірки, який планують провести у Парижі 9 грудня, <a href="https://glavcom.ua/news/lavrov-rozkazav-yaki-propoziciji-putin-priveze-na-zustrich-normandskoji-chetvirki-642843.html">закликатиме Київ до прямого діалогу з Донбасом.</a></p>
      <p>Раніше заступник міністра закордонних справ Росії Олександр <a href="https://glavcom.ua/news/u-rosiji-nazvali-klyuchovu-umovu-dlya-uspihu-normandskogo-samitu-642683.html">Грушко озвучив «ключовий елемент»</a> для успішних переговорів «нормандському форматі».</p>
      <p>Напередодні секретар Ради нацбезпеки та оборони Олексій Данилов заявив, що <a href="https://glavcom.ua/country/politics/ukrajina-vikonala-vsi-umovi-dlya-samitu-u-normandskomu-formati-rnbo-642663.html">Україна виконала всі умови для проведення зустрічі у «нормандському форматі»</a>, зокрема, успішно провела розведення сил на Донбасі.</p>
      <p>Також президент України Володимир Зеленський сказав, що під час зустрічі в «нормандському форматі» він <a href="https://glavcom.ua/news/zelenskiy-pro-normandsku-zustrich-treba-zakinchuvati-cyu-viynu-642377.html">говоритиме про припинення вогню на Донбасі.</a></p>
      <p>До слова, за інформацією росЗМІ, у Парижі у понеділок, 9 грудня <a href="https://glavcom.ua/news/zmi-zelenskiy-ta-putin-mozhut-provesti-dvostoronnyu-zustrich-u-parizhi-642655.html">очікується окрема двостороння зустріч </a>президента України Володимира Зеленського та президента Росії Володимира Путіна.</p>
      <p>Як відомо, наступний саміт за участю лідерів України, Франції, Німеччини та Росії (так званої Нормандської четвірки) <a href="https://glavcom.ua/digest/mirne-vregulyuvannya-na-donbasi-protistoyannya-za-lashtunkami-normandskogo-samitu-v-parizhi-640882.html">запланований на 9 грудня у Парижі.</a></p>
      <p>Ввечері 25 листопада президент України <a href="https://glavcom.ua/news/zelenskiy-proviv-telefonnu-rozmovu-z-putinim-642378.html">Володимир Зеленський провів телефонну розмову з президентом Росії Володимиром Путіним.</a></p>
      <p>У процесі підготовки до «нормандської зустрічі» Україна погодила так звану «формулу Штайнмаєра» та відбулося розведення сил і засобів на трьох ділянках лінії розмежування: Станиці Луганській, Золотому та Петрівському.</p>
      <related>
        <a href="https://glavcom.ua/columns/stanislavzhelikhovsky/koli-rosiya-pide-yakimi-povernutsya-krim-ta-donbas-643330.html"/>
        <a href="https://glavcom.ua/interviews/lider-gurtu-tin-soncya-sergiy-vasilyuk-rezultati-ostannih-viboriv-kazhut-shcho-ukrajinska-derzhava-na-mezhi-krahu-643126.html"/>
        <a href="https://glavcom.ua/news/viyna-na-donbasi-okupanti-sogodni-gatili-z-kulemetiv-i-granatometiv--643156.html"/>
      </related>
    </article>
  </body>
</html>