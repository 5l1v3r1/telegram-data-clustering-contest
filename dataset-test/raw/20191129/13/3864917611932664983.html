<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-tourism/2828041-v-aremce-vidkrili-muzej-ukrainskoi-ikoni.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T13:08:00+00:00"/>
    <meta property="og:title" content="В Яремче відкрили Музей української ікони"/>
    <meta property="og:description" content="На Прикарпатті, в місті Яремче, відкрили Музей української ікони. В експозиції – 29 творів сакрального мистецтва з приватних колекцій.  "/>
  </head>
  <body>
    <article>
      <h1>В Яремче відкрили Музей української ікони</h1>
      <h2>На Прикарпатті, в місті Яремче, відкрили Музей української ікони. В експозиції – 29 творів сакрального мистецтва з приватних колекцій.  </h2>
      <address>
        <time datetime="2019-11-29T13:08:00+00:00">29 Nov 2019, 13:08</time>
      </address>
      <p>Про це кореспонденту Укрінформу повідомив власник музею Ярослав Коретчук.</p>
      <p>"Музей української ікони, який відкриваємо, це – приватна ініціатива. В експозиції представлені 29 ікон, частина – з моєї колекції, інші – з колекцій друзів та знайомих. Це ікони ХVIII-ХХ століття, написані в народному стилі. Представлені також кілька робіт сучасних іконописців", - розповів Коретчук. </p>
      <p>За словами власника, в колекції є чотири ікони, які написала свого часу його бабуся Лідія у період з 1950-го до 1994 року. Каже, у цих роботах теж розпізнається народний стиль творчості, бо в таких іконах митці часто відтворювали у ликах святих риси своїх близьких та рідних людей. Припускають, що це було на підсвідомому рівні. Народні іконописці також застосовували широку палітру кольорів, тоді як професійні чітко дотримувались сталих канонів. </p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2821844-aremce-zapuskae-virtualni-podorozi-do-popularnih-misc-vidpocinku.html">Яремче запускає віртуальні подорожі до популярних місць відпочинку</a>
      </blockquote>
      <p>У Музеї української ікони, зауважив Коретчук, будуть представлені роботи, які відвідувачі закладу зможуть купити. Тут сподіваються, що музей стане цікавинкою для туристів, які зможуть відкрити для себе народну творчість в іконописі та придбати в Карпатах сакральні твори сучасних художників.  </p>
    </article>
  </body>
</html>