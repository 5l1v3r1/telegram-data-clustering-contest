<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hroniky.com/news/view/17592-5-naikrashchykh-filmiv-martina-skorseze-i-roberta-de-niro"/>
    <meta property="og:site_name" content="Хроніки Любарта"/>
    <meta property="article:published_time" content="2019-11-29T13:39:00+00:00"/>
    <meta property="og:title" content="5 найкращих фільмів Мартіна Скорсезе і Роберта де Ніро"/>
    <meta property="og:description" content="Через 23 роки після виходу кінострічки «Казино» Роберт де Ніро повертається до свого улюбленого режисера Мартіна Скорсезе в ..."/>
  </head>
  <body>
    <article>
      <h1>5 найкращих фільмів Мартіна Скорсезе і Роберта де Ніро</h1>
      <address>
        <time datetime="2019-11-29T13:39:00+00:00">29 Nov 2019, 13:39</time>
      </address>
      <p>
        <b>Через 23 роки після виходу кінострічки «Казино» Роберт де Ніро повертається до свого улюбленого режисера Мартіна Скорсезе в довгоочікуваному фільмі «Ірландець». Стрічка доступна на Netflix від сьогодні, 27 листопада, а тим часом Vogue.ua згадує найкращі роботи неповторного дуету Скорсезе-де Ніро.</b>
      </p>
      <figure>
        <img src="https://vogue.ua/media/cache/resolve/inline_990x/uploads/article-inline/682/5e9/7c8/5dde7c85e9682.jpeg"/>
      </figure>
      <p>Роберт де Ніро і Мартін Скорсезе "Таксист", 1976</p>
      <figure>
        <img src="https://vogue.ua/media/cache/resolve/inline_990x/uploads/article-inline/c5e/eee/7a4/5dde7a4eeec5e.jpeg"/>
      </figure>
      <p>Тревіс Бікл, хлопець з Середнього Заходу і колишній морський піхотинець, працює нічним водієм таксі в Нью-Йорку. Зіткнувшись з темними сторонами ночі у місті, він придбав зброю на чорному ринку і навчився її використовувати. Після вбивства злодія в магазині, Тревіс знайомиться з Айріс (Джоді Фостер), 12-річною повією, до якої починає відчувати прихильність. 1976 року в Каннах фільм взяв «Золоту пальмову гілку» – і запустив кар'єру <a href="http://vogue.ua/ua/article/culture/kino/5-luchshih-filmov-s-dzhodi-foster.html">молодої Джоді Фостер</a>.</p>
      <p>«Нью-Йорк, Нью-Йорк», 1977</p>
      <figure>
        <img src="https://vogue.ua/media/cache/resolve/inline_990x/uploads/article-inline/560/95b/7a5/5dde7a595b560.jpeg"/>
      </figure>
      <p>Через рік після "Таксиста" Мартін Скорсезе переключився на музичний жанр. А зробив це фільмом "Нью-Йорк, Нью-Йорк" – шалено успішним. Головна роль у стрічці і тут дісталась Роберту де Ніро: той зіграв демобілізованого солдата, який стає саксофоністом. Але це ще не весь зірковий склад: Лайза Міннеллі виконала роль талановитої співачки, яка знайомить його з нічним життям Брукліна, де герой де Ніро починає кар'єру музиканта. Пара сформувала блискучий дует на екрані – та виграла "Золоті глобуси" за найкращу чоловічу і жіночу ролі. </p>
      <p>«Король комедії», 1982</p>
      <figure>
        <img src="https://vogue.ua/media/cache/resolve/inline_990x/uploads/article-inline/058/c92/7aa/5dde7aac92058.jpeg"/>
      </figure>
      <p>Ті, хто бачив <a href="http://vogue.ua/article/culture/kino/istoriya-odnogo-prevrashcheniya.html">"Джокера" Тодда Філліпса</a>, помітять схожість між персонажем Гоакіна Фенікса та героєм маловідомого фільму Мартіна Скорсезе "Король комедії". Режисер випустив стрічку 1983 року. Її головний герой Руперт Папкін, якого зіграв де Ніро, мріє з'явитися на знаменитому телешоу Джеррі Ленгфорда, щоб показати світові свої таланти коміка. В розпачі він навіть викрадає ведучого шоу.<br/> </p>
      <p>«Славні хлопці», 1990</p>
      <figure>
        <img src="https://vogue.ua/media/cache/resolve/inline_990x/uploads/article-inline/cec/be8/7b3/5dde7b3be8cec.jpeg"/>
      </figure>
      <p>З дитинства у Генрі Гілла було одне і тільки одне бажання: стати гангстером і бути частиною нью-йоркської мафії в 1950-х роках. У підлітковому віці він працював на Полі Сісеро (Пол Сорвіно) і захоплювався Джиммі Конвеєм (Роберт де Ніро) – і нарешті починає працювати з ними в команді. Проблема? Торгівля наркотиками – справа не з легких.<br/> </p>
      <p>«Казино», 1995</p>
      <figure>
        <img src="https://vogue.ua/media/cache/resolve/inline_990x/uploads/article-inline/495/9ae/7b2/5dde7b29ae495.jpeg"/>
      </figure>
      <p>Сем Ротштейн (Роберт де Ніро) керує казино в Лас-Вегасі і задоволений своїм життям. Його бізнес процвітає, а з колишнього шахрая він перетворився на велике цабе. Однак закоханість у чарівну шахрайку і повію Джинджер Маккенн перевертає його життя догори дном. Роль Джинджер виконала Шерон Стоун, яка на той час уже стала зіркою після "Основного інстинкту".</p>
      <hr/>
    </article>
  </body>
</html>