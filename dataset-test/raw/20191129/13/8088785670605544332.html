<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/diyanet-personeli/din-hizmetleri-personelinden-bazilari-ilave-maas-zammi-alacak-h544161.html"/>
    <meta property="og:site_name" content="KamuAjans"/>
    <meta property="article:published_time" content="2019-11-29T13:04:06+00:00"/>
    <meta property="og:title" content="Din Hizmetleri Personelinden Bazıları İlave Maaş Zammı Alacak"/>
    <meta property="og:description" content="Din Hizmetleri Sınıfı kapsamındaki “Murakıp”, “Musahhih” ve “Eğitim Görevlisi” kadrolarında görev yapan Devlet memurlarının aylık maaşlarına 1 Ocak 2020 tarihinden geçerli olarak ilave maaş zammı yapılacak."/>
  </head>
  <body>
    <article>
      <h1>Din Hizmetleri Personelinden Bazıları İlave Maaş Zammı Alacak</h1>
      <address><time datetime="2019-11-29T13:04:06+00:00">29 Nov 2019, 13:04</time> by <a rel="author">KamuAjans</a></address>
      <p>
        <b>Din Hizmetleri Sınıfı kapsamındaki “Murakıp”, “Musahhih” ve “Eğitim Görevlisi” kadrolarında görev yapan Devlet memurlarının aylık maaşlarına 1 Ocak 2020 tarihinden geçerli olarak ilave maaş zammı yapılacak.</b>
      </p>
      <p>2020 ve 2021 yıllarına ilişkin olarak kamu görevlilerinin mali ve sosyal haklarında bazı düzenlemeler içeren Kamu Görevlileri Hakem Kurulu Kararı ile Devlet memurlarından bazılarının tazminat oranlarına 1 Ocak 2020 tarihinden geçerli artış yapılmıştı. Tazminat oranlarındaki artış, ilgili memurların aylıklarına genel <a href="http://www.kamuajans.com/haberleri/maa%C5%9F">maaş</a> <a href="http://www.kamuajans.com/haberleri/zam">zam</a>mı dışında ilave artış yapıldığı anlamına da geliyor.</p>
      <p>1 Ocak 2020 tarihinden itibaren tazminat oranları artacak olan Devlet memurları arasında, Din Hizmetleri Sınıfı kapsamındaki bazı kadrolarda görev yapanlar da yer alıyor.</p>
      <p>
        <b>Tazminat miktarı artacak olan DHS personeli</b>
      </p>
      <p>1 Ocak 2020 tarihinden itibaren;</p>
      <p>**Murakıp kadrosunda olanların yararlanmakta oldukları din hizmetleri tazminatı oranına, 10 puan ilave edilecek.</p>
      <p>**Musahhih kadrosunda olanların yararlanmakta oldukları din hizmetleri tazminatı oranına, 5 puan ilave edilecek.</p>
      <p>**Diyanet İşleri Başkanlığı Eğitim Merkezi Müdürlüklerinde Eğitim Görevlisi kadrosunda olanların yararlanmakta oldukları din hizmetleri tazminatı oranına 5 puan ilave edilecek.</p>
      <p>
        <b>Tazminat artışının net maaşa etkisi</b>
      </p>
      <p>Din Hizmetleri Sınıfı kapsamında görev yapan Devlet memurlarından, 1 Ocak 2020 tarihinden itibaren din hizmetleri tazminat oranı artacak olanların aylık net maaşının, tazminat artışından dolayı 2020 yılının ilk altı ayında ilave olarak ne kadar artacağı (%15 gelir vergisi diliminde ve Ekim ayı enflasyonuna göre %4,31 oranındaki maaş zammı esas alındığında) bilgisine aşağıdaki tabloda yer verilmiştir.</p>
      <table bordered="">
        <tr>
          <td rowspan="2">
            <b>Unvan</b>
          </td>
          <td rowspan="2" align="center">
            <b>Tazminat artışı</b>
          </td>
          <td colspan="2" align="center">
            <b>2020 yılının ilk altı ayında net maaşa etkisi</b>
          </td>
        </tr>
        <tr>
          <td align="center">
            <b>15/10/2008 öncesi işe girenler</b>
          </td>
          <td align="center">
            <b>15/10/2008 ve sonrası işe girenler</b>
          </td>
        </tr>
        <tr>
          <td>*Murakıp (DHS)</td>
          <td align="center">10 Puan</td>
          <td align="center">136 TL</td>
          <td align="center">120 TL</td>
        </tr>
        <tr>
          <td>*Musahhih (DHS)</td>
          <td align="center">5 Puan</td>
          <td align="center">68 TL</td>
          <td align="center">60 TL</td>
        </tr>
        <tr>
          <td align="left">*Eğitim Görevlisi (DHS</td>
          <td align="center">5 Puan</td>
          <td align="center">68 TL</td>
          <td align="center">60 TL</td>
        </tr>
      </table>
      <p>Memurunyeri</p>
    </article>
  </body>
</html>