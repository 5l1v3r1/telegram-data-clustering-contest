<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216230/Landelijke-kranten-Forum-geeft-Groningen-allure-terug"/>
    <meta property="og:site_name" content="RTV Noord"/>
    <meta property="article:published_time" content="2019-11-29T13:40:00+00:00"/>
    <meta property="og:title" content="Landelijke kranten: 'Forum geeft Groningen allure terug'"/>
    <meta property="og:description" content="'Het is een prachtig gebouw dat Groningen zijn allure teruggeeft', schrijft de Volkskrant over Forum Groningen. Landelijke kranten zijn enthousiast over het bouwwerk dat vrijdag wordt geopend. Journalisten kregen eerder deze week een rondleiding."/>
  </head>
  <body>
    <article>
      <h1>Landelijke kranten: 'Forum geeft Groningen allure terug'</h1>
      <address>
        <time datetime="2019-11-29T13:40:00+00:00">29 Nov 2019, 13:40</time>
      </address>
      <p><a href="https://www.trouw.nl/cultuur-media/groningen-heeft-er-een-piramide-vol-cultuur-bij~bd120eca/">Trouw</a> noemt het pand een huzarenstuk, 'een gebouw waarop je niet snel uitgekeken raakt'. <a href="https://www.volkskrant.nl/cultuur-media/in-forum-groningen-zit-iedereen-op-de-eerste-rang~b6191520/">De Volkskrant</a>: 'Vertrouwen in de bezoeker, in de stad en in de toekomst, dat is het gevoel dat het Forum uitdraagt. Het is een aanstekelijk optimisme.'</p>
      <h3>Australische berg of elegante piramide</h3>
      <p>Al bij de aanblik van het gebouw zijn de schrijvers onder de indruk. Volgens <a href="https://www.nrc.nl/nieuws/2019/11/28/unieke-cultuurkolos-voor-alle-groningers-a3982077">NRC</a> misstaat de 'hoekige gigasculptuur' niet naast de Martinitoren. Een journalist van de Volkskrant vindt dat het Forum aan Uluru (Ayers Rock) doet denken, de bekende roodgekleurde rotsformatie in AustraliÃ«.</p>
      <p><a href="https://www.telegraaf.nl/nieuws/530737831/met-forum-krijgt-groningen-een-futuristisch-ruimteschip-midden-in-binnenstad">De Telegraaf</a> noemt het een reusachtig ruimteschip. 'Het gebouw, dat dan weer oogt als een scheefstaande, elegante piramide, dan weer als een massief blok van metaal, steen en glas.' De Volkskrant: 'De scheef hangende gevels geven een mysterieus beeld (hoezo zwaartekracht?).'</p>
      <h3>'Groninger Museum verbleekt erbij'</h3>
      <p>Ook over de binnenkant van het Forum zijn de journalisten enthousiast. 'Bij binnenkomst maakt de weidse centrale hal (...) onmiddellijk indruk', schrijft De Telegraaf. De stad heeft er volgens Trouw 'een architectonisch hoogstandje bij, waarbij zelfs het Groninger Museum verbleekt'.</p>
      <p>'Het is een statement tegen het idee dat gebouwen die met publiek geld gemaakt worden (zichtbaar) sober en doelmatig moeten zijn', stelt de Volkskrant. 'In de loungestoelen aan het raam en de panorama-zitvensterbanken waant iedereen zich op de eerste rang.'</p>
      <p>Op elke verdieping van het gebouw zit een soort 'binnenplein'. NRC noemt dat idee 'even simpel als briljant' dat 'het ontwerp van onder tot boven heeft bepaald'.</p>
      <h3>Bordeel en mooiste parkeergarage</h3>
      <p>Over de bioscoop zijn de kranten niet eenduidig. Volgens NRC ziet een van de zalen eruit als een duistere grot, een andere als bordeel. De Volkskrant spreekt van ouderwetse allure. 'Niet hufterproof, maar juist verzorgd.'</p>
      <p>Zelfs de parkeergarage onder het Forum, waarin een meterslang videoscherm hangt, ontvangt lof van de journalist van NRC. 'Zo heeft Groningen behalve een uniek cultuurpaleis nu ook de mooiste parkeergarage van Nederland gekregen.'</p>
      <p>Forum Groningen opent vrijdagmiddag voor het eerst de deuren voor het 'gewone' publiek. De ontwikkeling van het pand heeft zo'n twaalf jaar geduurd.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/216220/Volg-de-opening-van-Forum-Groningen-live-bij-RTV-Noord"/>
        <a href="https://www.rtvnoord.nl/nieuws/216057/Wat-kan-je-straks-eigenlijk-doen-in-het-Forum"/>
      </related>
    </article>
  </body>
</html>