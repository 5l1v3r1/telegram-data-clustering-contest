<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=3075&amp;docID=329184&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-29T13:27:00+00:00"/>
    <meta property="og:title" content="רפאלוב התוודה: נשדדתי, חששתי לגורל אשתי"/>
    <meta property="og:description" content="בראיון בבלגיה, חשף הישראלי לראשונה את סיבת היעדרותו"/>
  </head>
  <body>
    <article>
      <h1>רפאלוב התוודה: נשדדתי, חששתי לגורל אשתי</h1>
      <h2>בראיון בבלגיה, חשף הישראלי לראשונה את סיבת היעדרותו</h2>
      <address><time datetime="2019-11-29T13:27:00+00:00">29 Nov 2019, 13:27</time> by <a rel="author">מערכת אתר ערוץ הספורט</a></address>
      <p>ליאור רפאלוב, אחד הכדורגלנים המוכשרים בדור האחרון, חווה תקופה מאוד לא פשוטה. קשר אנטוורפן לא שותף במשחקי קבוצתו, מסיבה שלא היתה ברורה. כעת, הסיבה מתבררת בראיון שהתפרסם היום (שישי) בתקשורת הבלגית, הודה רפאלוב כי ביתו נפרץ, ובשל כך סבל מדיכאון ולא יכול היה לשחק.</p>
      <p>"למזלי, אף אחד לא היה בבית באותו זמן", הוא הודה. "אבל מאוד חששתי על אשתי, גל (שהיתה בהיריון). כשדברים נוראים כאלה קורים, אתה צריך לראות את החיובי כל עוד זה אפשרי". רפאלוב אכן הצליח לראות את האור: הישראלי חזר לשחק נגד גנט ואף כבש שער בניצחון של קבוצתו, 2:3.</p>
      <p>בנוסף, בראיון התייחס רפאלוב גם למצב העניינים בתוך הקבוצה: "התחרות היא תמיד קשה, ויש גם תקריות עם שחקנים מסוימים, אבל כשיש לך סגל רחב אי אפשר לשמור על כולם שמחים כל הזמן. תמיד יהיה מישהו שיחשוב שמגיעה לו הזדמנות יותר גדולה". עם זאת, הוא הבהיר את הצורך בשינויים: "בסוף, המועדון יצטרך להחליט מה הוא רוצה, ומה טוב לקבוצה. שחקנים ממורמרים בסופו של דבר לא טובים גם לחדר ההלבשה".</p>
      <figure>
        <img src="https://www.sport5.co.il/Images/trans.gif"/>
        <figcaption>"כולם רוצים לשחק". רפאלוב במדי אנטוורפן (getty)</figcaption>
      </figure>
    </article>
  </body>
</html>