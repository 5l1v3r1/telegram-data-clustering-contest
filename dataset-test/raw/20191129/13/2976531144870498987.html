<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sydsvenskan.se/2019-11-29/lundabolag-tar-in-60-miljoner-i-nytt-kapital"/>
    <meta property="og:site_name" content="Sydsvenskan"/>
    <meta property="article:published_time" content="2019-11-29T13:07:00+00:00"/>
    <meta property="og:title" content="Lundabolag tar in 60 miljoner i nytt kapital"/>
    <meta property="og:description" content="”Skapar goda förutsättningar för att genomföra vår tillväxtplan”."/>
  </head>
  <body>
    <article>
      <h1>Lundabolag tar in 60 miljoner i nytt kapital</h1>
      <h2>Lundabolaget Iconovo, som tillverkar inhalatorer och som är listat på First North, genomför en riktad emission om en miljoner aktier till kursen 60 kronor. Det framgår av ett pressmeddelande.</h2>
      <address><time datetime="2019-11-29T13:07:00+00:00">29 Nov 2019, 13:07</time> by <a rel="author">Albert Capuder Följ</a></address>
      <p>Iconovo utvecklar inhalatorer som kan användas vid bland annat astma, kol och vaccinering med pulver. Inhalatorerna utformas för att fungera med läkemedel från andra företag, de placeras exempelvis som en kapsel i Iconovos produkter.</p>
      <p>Emissionen, som kommer tillföra bolaget 60 miljoner kronor, tecknas av Andra AP-fonden, Fjärde AP-fonden och Länsförsäkringar Fondförvaltning. Ingen av dessa institutioner har varit ägare i Iconovo sedan tidigare.</p>
      <p>– Vi är mycket glada över det stora intresset för Iconovo och vi välkomnar de nya aktieägarna. Genom kapitalet från den riktade nyemissionen skapar vi goda förutsättningar för att genomföra vår tillväxtplan med målsättningen att utveckla och etablera den nya inhalationsplattformen Icopre som har mycket stor potential, säger Orest Lastow, vd för Iconovo.</p>
    </article>
  </body>
</html>