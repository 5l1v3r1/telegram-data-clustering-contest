<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/620405,Rada-Adwokacka-z-Olsztyna-po-stronie-sedziego-Pawla-Juszczyszyna.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-29T13:51:29+00:00"/>
    <meta property="og:title" content="Rada Adwokacka z Olsztyna po stronie sędziego Pawła Juszczyszyna"/>
    <meta property="og:description" content="Okręgowa Rada Adwokacka w Olsztynie stanęła po stronie sędziego Pawła Juszczyszyna. Zdaniem rady &quot;każdy organ państwa i każdy obywatel powinien szanować wyrażoną w art. 172 Konstytucji RP zasadę, że „Sądy i Trybunały są władzą odrębną i niezależną od innych władz”."/>
  </head>
  <body>
    <article>
      <h1>Rada Adwokacka z Olsztyna po stronie sędziego Pawła Juszczyszyna</h1>
      <address>
        <time datetime="2019-11-29T13:51:29+00:00">29 Nov 2019, 13:51</time>
      </address>
      <p>
        <b>Okręgowa Rada Adwokacka w Olsztynie stanęła po stronie sędziego Pawła Juszczyszyna. Zdaniem rady "każdy organ państwa i każdy obywatel powinien szanować wyrażoną w art. 172 Konstytucji RP zasadę, że „Sądy i Trybunały są władzą odrębną i niezależną od innych władz”.</b>
      </p>
      <p>"<b>Treść uchwały<br/>Okręgowej Rady Adwokackiej w Olsztynie<br/>z dnia 28 listopada 2019 r.</b><br/><br/>W związku z odwołaniem przez Pana Ministra Sprawiedliwości w dniu 25 listopada 2019 r. Pana Sędziego Pawła Juszczyszyna z delegacji do Sądu Okręgowego w Olsztynie i oświadczeniem złożonym przez Pana Sędziego w dniu 26 listopada 2019 r., Okręgowa Rada Adwokacka w Olsztynie w pełni popiera wyrażony przez Pana Sędziego pogląd, iż prawo stron do rzetelnego procesu jest ważniejsze od sytuacji zawodowej sędziego, a także popiera skierowany przez Pana Sędziego apel do koleżanek i kolegów sędziów, „aby zawsze pamiętali o rocie ślubowania sędziowskiego, orzekali niezawiśle i odważnie”.<br/><br/>Zdaniem Okręgowej Rady Adwokackiej w Olsztynie - każdy organ państwa i każdy obywatel powinien szanować wyrażoną w art. 172 Konstytucji RP zasadę, że „Sądy i Trybunały są władzą odrębną i niezależną od innych władz” oraz wynikającą z art. 178 ust. 1 Konstytucji RP zasadę, że „Sędziowie w sprawowaniu swojego urzędu są niezawiśli i podlegają tylko Konstytucji oraz ustawom”.<br/><br/><a href="http://gazetaolsztynska.pl/620055,Wiec-wsparcia-dla-odwolanego-sedziego-z-Olsztyna-VIDEO.html">Zobacz też: &gt;&gt;&gt; Wiec wsparcia dla odwołanego sędziego z Olsztyna [VIDEO]</a></p>
      <related>
        <h4>Zobacz także:</h4>
        <a href="http://gazetaolsztynska.pl/620310,Zamienili-Pawla-Juszczyszyna-na-Pawla-J-Slusznie-SONDA.html"/>
      </related>
    </article>
  </body>
</html>