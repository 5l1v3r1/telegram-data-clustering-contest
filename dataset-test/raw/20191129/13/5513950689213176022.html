<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936920-polisen-bekraftar-17-ariga-wilma-andersson-ar-dod-kroppsdel-hittad"/>
    <meta property="og:site_name" content="Nyheter24"/>
    <meta property="article:published_time" content="2019-11-29T13:54:04+00:00"/>
    <meta property="og:title" content="Polisen bekräftar: 17-åriga Wilma Andersson är död – kroppsdel hittad"/>
    <meta property="og:description" content="Igår gjorde polisen ett fynd som med säkerhet kan kopplas till 17-åriga Wilma Andersson. Polisen har hittat en kroppsdel som gör att de kan utesluta att hon kommer att hittas vid liv."/>
  </head>
  <body>
    <article>
      <h1>Polisen bekräftar: 17-åriga Wilma Andersson är död – kroppsdel hittad</h1>
      <address><time datetime="2019-11-29T13:54:04+00:00">29 Nov 2019, 13:54</time> by <a rel="author" href="https://nyheter24.se/profil/emmy.altemyr" target="_blank">Emmy Altemyr</a></address>
      <p>
        <b>Igår gjorde polisen ett fynd som med säkerhet kan kopplas till 17-åriga Wilma Andersson. Polisen har hittat en kroppsdel som gör att de kan utesluta att hon kommer att hittas vid liv.</b>
      </p>
      <p>Under torsdagskvällen den 28 november gjorde polisen ett fynd som med säkerhet kan kopplas till 17-åriga <b><a href="https://nyheter24.se/wilma-andersson/">Wilma Andersson</a></b>. Polisen har hittat en kroppsdel som gör att de kan utesluta att hon kommer att hittas vid liv. </p>
      <p>Wilmas anhöriga är underrättade om fyndet.  </p>
      <p>– Vi beklagar djupt att sökandet efter Wilma slutade på detta tragiska sätt. Våra tankar går till flickans familj och vänner, säger kommenderingschef <b>Lars Eckerdal</b>. </p>
      <p>Polisen kommer inte att gå in på vilken kroppsdel som har hittats och inte heller var fyndet gjordes. Detta med hänsyn till förundersökningen. </p>
      <h3>Sökandet fortsätter</h3>
      <p>Förundersökningen och sökningen efter resten av kroppen kommer att fortsätta. </p>
      <p>– Många människor har varit engagerade i sökandet och har bidragit på olika sätt i arbetet. Vi förstår att många är berörda av det här beskedet och vill rikta ett varmt tack till alla som bidragit och fortsatt kommer att bidra i sökandet, säger Lars Eckerdal i ett <a href="https://polisen.se/aktuellt/pressmeddelanden/2019/november/avgorande-fynd-i-sokandet-efter-forsvunnen-flicka/?fbclid=IwAR3vKjNIYDoyXvRSnisrA79j_mZEPfKgpkNeWslPLsyyNliOW_sepM-wCcA">pressmeddelande.</a></p>
      <h3>Ett par skor har hittats</h3>
      <p>Söndagen den 17 november fick polisen in en anmälan om att en 17-årig flicka i Uddevalla hade försvunnit. Hon hade då varit borta i tre dagar. </p>
      <p><b>Anna Göransson</b>, presstalesperson vid polisregion Väst, sa under måndagen till <b>Nyheter24</b> att "det inte går att utesluta brott", men att det just då inte fanns några indikationer på det.  </p>
      <p>Samtidigt fortsatte sökarbetet med hjälp av frivilligorganisationerna <b>Missing People </b>och <b>FIKK. </b></p>
      <p>På tisdagen spärrade man dessutom av ett område i Uddevalla, och enligt uppgifter ska bland annat ett par skot ha hittats på platsen. Det är dock inte bekräftat att skorna har med försvinnandet att göra.  </p>
      <p>Senare under tisdagen så gick polisen ut med att en man hade gripits och att Wilma nu troligtvis har blivit utsatt för ett brott. </p>
      <h3>Sambon misstänkt för mord</h3>
      <p>Vid 13-tiden på tisdagen skrev <a href="https://polisen.se/aktuellt/handelser/2019/november/18/18-november-1330-forsvunnen-person-uddevalla/">polisen på sin hemsida</a> att "mycket talar" för att Wilma har blivit utsatt för ett brott, och att den gripne är Wilmas sambo. Den mordmisstänkte mannen är sedan tidigare ostraffad och förekommer inte i belastningsregistret.</p>
      <p>Under fredagsmorgonen 22 november begärs mannen häktad misstänkt för mord. </p>
      <p>Och nu bekräftar polisen att delar av Wilmas kropp har hittats.</p>
      <p>UPPDATERING 16.32</p>
      <p>Den mordmisstänktes advokat <b>Beatrice Rämsell</b> berättar att hennes klient senast förhördes under torsdagskvällen, samma kväll som fyndet av kroppsdelen gjordes av polisen. </p>
      <p>Rämsell vill inte gå in på om förhöret hölls före eller efter fyndet.</p>
      <p>
        <b>Läs mer: <a href="https://nyheter24.se/nyheter/936288-misstankta-mordet-pa-17-ariga-wilma-andersson-har-ar-allt-vi-vet">Misstänkta mordet på 17-åriga Wilma Andersson - här är allt vi vet</a></b>
      </p>
      <p>
        <a href="https://nyheter24.se/wilma-andersson">Wilma Andersson</a>
      </p>
      <figure>
        <a href="https://nyheter24.se/profil/emmy.altemyr">
          <img src="https://cdn02.nyheter24.se/f74d649d024b004b00/profile/avatars/107070_1560239236.jpg"/>
        </a>
      </figure>
      <p><a href="https://nyheter24.se/profil/emmy.altemyr">Emmy Altemyr </a><br/>emmy.altemyr@nyheter24.se</p>
      <figure>
        <a href="https://nyheter24.se/profil/emmy.norgren">
          <img src="https://cdn02.nyheter24.se/7ab853b1024b004b00/profile/avatars/107102_1571038924.png"/>
        </a>
      </figure>
      <p><a href="https://nyheter24.se/profil/emmy.norgren">Emmy Norgren </a><br/>emmy.norgren@nyheter24.se</p>
    </article>
  </body>
</html>