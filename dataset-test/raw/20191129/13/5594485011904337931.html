<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/ekskluzivno-v-blits-otmknatite-ot-bankerkata-nevena-y-pari-sa-mnogo-poveche-ot-milion-eto-tsyalata-skhema_news712084.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-29T13:09:00+00:00"/>
    <meta property="og:title" content="Ексклузивно в БЛИЦ: Отмъкнатите от банкерката Невена Й. пари са много повече от милион, ето цялата схема"/>
    <meta property="og:description" content="Само през банковата сметка на баща ѝ са преминали средства на вложители на стойност малко над 832 000 лева"/>
  </head>
  <body>
    <article>
      <h1>Ексклузивно в БЛИЦ: Отмъкнатите от банкерката Невена Й. пари са много повече от милион, ето цялата схема</h1>
      <h2>Само през банковата сметка на баща ѝ са преминали средства на вложители на стойност малко над 832 000 лева</h2>
      <address>
        <time datetime="2019-11-29T13:09:00+00:00">29 Nov 2019, 13:09</time>
      </address>
      <p>https://blitz.bg/kriminalni/ekskluzivno-v-blits-otmknatite-ot-bankerkata-nevena-y-pari-sa-mnogo-poveche-ot-milion-eto-tsyalata-skhema_news712084.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574958121-73293-471937828432-3521294-n.jpg"/>
        <figcaption>Банкерката Невена</figcaption>
      </figure>
      <p><b>Стара максима гласи, че ако искаш да разбереш какво се случва, трябва да проследиш къде отиват парите. В случая с банковата служителка Невена Й., която се възползва от средства на вложители на Инвестбанк – депозити, разплащателни и спестовни сметки, към момента това не може да се установи. </b><br/><br/><a href="https://blitz.bg/kriminalni/ekskluzivno-v-blits-prvi-snimki-na-virtualniya-lyubovnik-na-bankerkata-nevena-zadignala-1-milion-leva_news712063.html"><b>Ексклузивно в БЛИЦ! Първи СНИМКИ от охолния живот на банкерката Невена, задигнала 1 милион лева</b></a><br/><br/>Ясно е, че служителката се е възползвала от средствата /както самата тя признава пред разследващите/, но твърди, че го е направила, защото била подведена от човек, с когото се запознала по интернет и му изпратила различни суми, общо възлизащи на близо 1 милиона лева. <br/><br/><a href="https://blitz.bg/kriminalni/ekskluzivno-v-blits-prvi-snimki-na-virtualniya-lyubovnik-na-bankerkata-nevena-zadignala-1-milion-leva_news712063.html"><b>Съответно въпросния човек – Сергей Михайлов</b></a>, отрича да е получавал подобни суми. А парите ги няма. Няма банкови преводи негови сметки, няма и каквито и да било други следи, освен няколко бележки от офис на Еконт – че има пратки към Сергей Михайлов, но от тях изобщо не става ясно, че са били изпратени пари. <br/><br/><a href="https://blitz.bg/kriminalni/ekskluzivno-v-blits-prvi-snimki-na-virtualniya-lyubovnik-na-bankerkata-nevena-zadignala-1-milion-leva_news712063.html"><b>Ексклузивно в БЛИЦ! Първи СНИМКИ на виртуалния любовник на банкерката Невена, задигнала 1 милион лева</b></a><br/><br/>Тоест – липсват каквито и да било обективни находки, че конкретни суми и въобще – въпросният милион, са отишли при Сергей Михайлов. Това поставя казуса в един „омагьосан кръг“ и го прави сериозно предизвикателство за органите на досъдебното производство.<br/><br/>Къде са отишли парите все още не става ясно, но БЛИЦ проследи поне част от пътя им. <br/><br/><i><b>Ето я и конкретиката по завързания случай:</b></i><br/><br/>38-годишната Невена Й., която работи в банков клона във Варна от май 2007 година, се запознала чрез интернет платформата АБВ с потребител, представил й се като Михаил. В хода на кореспонденцията им въпросният потребител се оплакал неколкократно на Невена, че има сериозни проблеми, свързани с финансови задължения. Тези обстоятелства могат да се счетат като доказани факти, защото обясненията и на двамата впоследствие се припокриват в това отношение. <br/><br/>Въпросният Михаил казал на Невена, че са му нужни пари, защото го преследват лихвари. Тя съответно реагирала и решила да му помогне. <br/><br/>Според нейните твърдения първо му изпратила 200 лева от Изипей – това е и единствения превод на пари, който е явен и доказауем. Впоследствие продължила да му праща пари, посредством Еконт. Пратките били адресирани до Сергей Михайлов – въпросният Михаил бил казал, че това е негов братовчед, а впоследствие се установило, че това е самият той. <br/><br/>Пред разследващите Невена Й. разказала, че изпратила всичките си лични спестявания на въпросния потребител, представящ се като Михаил, а след това и тези на родителите си, до чиито банкови сметки имала достъп и пълномощно да се разпорежда с тях. <br/><br/>Самата Невена теглила два банкови кредита- в размер на 9000 и 33 000 лева. Според твърденията й – тези пари също били изпратени на Сергей. Невена помолила баща си да изтегли креди в размер на 12 000 лева, който впоследствие бил рефинансиран до 20 000 лева. Тези пари, според твърденията на Невена Й., били прехвърлени от нея от сметка на баща й в нейна сметка, а впоследствие изтеглени и изпратени като колет чрез Еконт на Сергей. Според обясненията на Невена Й., личните средства и парите от кредити – нейни и на баща й, които изпратила на Сергей, общо възлизат на около 60 000 лв. <br/><br/>Редно е да се подчертае, че Невена никога не се е срещала с въпросния Сергей, който е женен и има две деца.<br/><br/>След това запознала да посяга на депозитите на вложителите, както и на разплащателните и спестовните им сметки. <br/><br/>Очевидно е помислила какво прави, защото не е била усетена от нито един вложител. А не е била усетена, защото посягала на т. нар. „спящи сметки“ – такива, по които дълго време не е имало движение.<br/><br/>За да не се набива на очи, не прехвърляла средствата в своя сметка, а предимно в тази на баща си. За близо 3 години, през банковата сметка на Георги Й. преминали средства на вложители на стойност малко над 832 000 лева. От сметката на баща си Невена прехвърляла парите в две свои сметки. Първоначално в разкрита сметка в една банка, а след това и в друга. <br/><br/><a href="https://blitz.bg/kriminalni/ekskluzivno-v-blits-prvi-snimki-na-virtualniya-lyubovnik-na-bankerkata-nevena-zadignala-1-milion-leva_news712063.html"><b>Ексклузивно в БЛИЦ! Първи СНИМКИ от охолния живот на банкерката Невена, задигнала 1 милион лева</b></a><br/><br/>Пред разследващите признала, че имала и други сметки – на свои приятели и близки, през които „препирала“ парите. Една от тази сметки е на нейна приятелка, чиито имена засега БЛИЦ ще спести и ще посочи само инициалите й – З. Ч.<br/><br/>Все още не е установено на каква стойност точно са били преводите там. Но с всеки изминал ден на разследването и вътрешната проверка на банката, се установяват нови данни и размера на вредата расте. <br/><br/>Прокуратурата обяви, че се касае за един милион и 22 хиляди лева, но информацията на БЛИЦ е, че до момента става дума за много по-голяма сума. Естествено, вложителите на банката са обезпечени и няма опасност за техните пари. Но парите на банката ги няма...<br/><br/>А въпросният <a href="https://blitz.bg/kriminalni/ekskluzivno-v-blits-prvi-snimki-na-virtualniya-lyubovnik-na-bankerkata-nevena-zadignala-1-milion-leva_news712063.html"><b>Сергей Михайлов признава, че е получил първо 200, а после 15 000 лева от Невена Йорданова, които тя самата била предложила да му прати и се разбрали да бъдат под формата на заем</b></a>. За всички останало суми той отрича да има нещо общо.<br/><br/>Приятелката на Невена – З. Ч. В момента се намира в Турция със семейството си и няма как да бъда разпитана, за да се осветли ситуацията с парите, прехвърляни в нейна сметка.  <br/><br/>Интересно е, че в периода на инкриминираната дейност, никой от колегите на Невена Й. – като контролни органи, не се е усъмнил в действията й. <br/><br/>Механизмът на работа в банката е такъв, че за да се случи превод от дадена сметка, Невена трябва да получи подписът на своя колежка като контролен орган, а след това друг контролен орган, нарече „шестото око“, също трябва да одобри превода. <br/><br/>Налице са подписи за всички извършени преводи, а тепърва графологични експертизи ще установяват действителни ли са те. <br/><br/><b>Орлин ФИЛИПОВСКИ, БЛИЦ<br/><br/>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>