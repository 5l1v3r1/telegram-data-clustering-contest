<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/29/7103656/"/>
    <meta property="og:site_name" content="Європейська правда"/>
    <meta property="article:published_time" content="2019-11-29T13:20:17+00:00"/>
    <meta property="og:title" content="Зеленський підписав закон про військові звання за стандартами НАТО"/>
    <meta property="og:description" content="Президент Володимир Зеленський підписав закон “Про внесення змін до деяких законодавчих актів України (щодо виконання військового обов’язку та проходження військової служби)”, який передбачає запровадження нових військових звань у ЗСУ."/>
  </head>
  <body>
    <article>
      <h1>Зеленський підписав закон про військові звання за стандартами НАТО</h1>
      <address>
        <time datetime="2019-11-29T13:20:17+00:00">29 Nov 2019, 13:20</time>
      </address>
      <p>Президент Володимир Зеленський підписав закон "Про внесення змін до деяких законодавчих актів України (щодо виконання військового обов'язку та проходження військової служби)", який передбачає запровадження нових військових звань у ЗСУ.</p>
      <p>Про це повідомляє "Європейська правда" з посиланням на <a href="https://www.ukrinform.ua/">"Укрінформ".</a></p>
      <p>У таблиці щодо дати і стану проходження документа зазначається, що 29 листопада закон було повернуто з підписом від глави держави.</p>
      <p>Цей закон вводить звання НАТО для сержантського, старшинського складу, для солдатів, а також унормовує їхній розвиток відповідно до стандартів Альянсу та тих викликів, які стоять перед Україною.</p>
      <p>Закон спрямований на удосконалення законодавства України з питань виконання військового обов'язку, запровадження нових військових звань сержантського і старшинського складу ЗСУ, що відповідають стандартам НАТО, підвищення ролі сержантського і старшинського складу в навчанні і вихованні підлеглого особового складу та виконання ними завдань за призначенням, створення додаткових мотиваційних чинників щодо проходження громадянами України військової служби за контрактом, що сприятиме переходу ЗСУ на професійну основу.</p>
      <p>Верховна Рада ухвалила цей закон 17 жовтня.</p>
    </article>
  </body>
</html>