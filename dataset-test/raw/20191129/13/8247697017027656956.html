<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33361-skoda-uzsak-sava-pirma-elektromobila-razosanu"/>
    <meta property="og:site_name" content="iAuto"/>
    <meta property="article:published_time" content="2019-11-29T13:57:00+00:00"/>
    <meta property="og:title" content="Škoda uzsāk sava pirmā elektromobiļa ražošanu"/>
    <meta property="og:description" content="Škoda uzsākusi Citigoe iV – sava pirmā pilnībā elektriskā modeļa ražošanu."/>
  </head>
  <body>
    <article>
      <h1>Škoda uzsāk sava pirmā elektromobiļa ražošanu</h1>
      <address><time datetime="2019-11-29T13:57:00+00:00">29 Nov 2019, 13:57</time> by <a rel="author">iAuto</a></address>
      <p>Škoda uzsākusi Citigoe iV – sava pirmā pilnībā elektriskā modeļa ražošanu.</p>
      <p>Čehijas autobūves kompānija uzsākusi kompaktā elektromobiļa Citigoe iV ražošanu. Šāds modelis, kas būs pieejams vienīgi piecdurvju modifikācijā Ambition un Style komplektācijās, no benzīna modeļa atšķirsies ar gandrīz pilnībā gludu radiatora resti virsbūves krāsā, emblēmām, kas norāda tā nosaukumu un to, ka šim modelim nav izpūtēja.</p>
      <p>Citigoe iV aprīkots ar 83 Zs (210 Nm) elektromotoru, kas nepilnus 3.60 m garajam mazauto 100 km/h ļaus sasniegt 12,5 sekundēs un turpināt paātrināties līdz sasniegts maksimālais ātrums – 130 km/h. Strāvas krājumi tiek uzglabāti 36.8 kWh akumulatora, kas nodrošina aptuveni 265 km bez papildu uzlādes.</p>
      <p>Mazauto bagāžas nodalījumā ietilpst vien 260 litri, taču nolokot atzveltnes, var tikt pie krietni iespaidīgākas – 923 litru lielas kravas novietnes. Elektriskā Škoda jau bāzes versijā aprīkota ar miglas lukturiem un diožu dienasgaismām, bet līkumu izgaismošanas Corner sistēma pieejama par piemaksu.</p>
      <figure>
        <img src="https://iauto.lv/_mm/i/20191129/33361_0042e991a78.jpg"/>
      </figure>
      <figure>
        <img src="https://iauto.lv/_mm/i/20191129/33361_1dc611d0af2.jpg"/>
      </figure>
      <figure>
        <img src="https://iauto.lv/_mm/i/20191129/33361_2dd5a92c81a.jpg"/>
      </figure>
      <figure>
        <img src="https://iauto.lv/_mm/i/20191129/33361_4d208bc60c4.jpg"/>
      </figure>
      <figure>
        <img src="https://iauto.lv/_mm/i/20191129/33361_5374e1798c1.jpg"/>
      </figure>
    </article>
  </body>
</html>