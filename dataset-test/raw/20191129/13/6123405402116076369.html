<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/elezioni-emilia-sondaggio-colpo-di-scena-nuovissimo-sondaggio-emilia-choc-640115.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-29T13:41:00+00:00"/>
    <meta property="og:title" content="Elezioni Emilia sondaggio: colpo di scena. Nuovissimo sondaggio Emilia (choc)"/>
    <meta property="og:description" content="Elezioni Emilia Romagna sondaggio: Borgonzoni perde un punto in due settimane. Bonaccini vicinissimo. Tutti i numeri"/>
  </head>
  <body>
    <article>
      <h1>Elezioni Emilia sondaggio: colpo di scena. Nuovissimo sondaggio Emilia (choc)</h1>
      <h2>Elezioni Emilia Romagna sondaggio: Borgonzoni perde un punto in due settimane. Bonaccini vicinissimo. Tutti i numeri</h2>
      <address><time datetime="2019-11-29T13:41:00+00:00">29 Nov 2019, 13:41</time> by <a rel="author">Alberto Maggi</a></address>
      <p><b>Elezioni Emilia Romagna sondaggio</b>.</p>
      <p><b>Lucia Borgonzoni, la candidata del Centrodestra alle elezioni regionali in Emilia Romagna del 26 gennaio, perde un punto in quindici giorni.</b> Secondo le nuovissime stime realizzate per Affaritaliani.it da Roberto Baldassari, direttore generale di <b>MG Research</b>, la Borgonzoni cala al 43-47% (centroide 45%) rispetto al 44-48% (46%) di due settimane fa. Il presidente uscente dell'Emilia Romagna Stefano Bonaccini sale dal 42-46% (44%) al 42,5-46,5 (44,5%). Il candidato del Movimento 5 Stelle alla guida della Regione (il nome non è ancora noto) guadagna un punto in quindici giorni passando dal 6-8% (7%) al 7-9% (8%). Altri candidati dal 2-4% (3%) al 1,5-3,5% (2,5%).</p>
      <p>Nelle ultime due settimane<b> la Lega perde un punto scendendo dal 32-36% (34%) al 31-35% (33%)</b>. Fratelli d'Italia arretra leggermente passando dal 7-9% (8%) al 6,5-8,5% (7,5%). In lieve ripresa Forza Italia da 4-6% (5%) al 4,5-6,5% (5,5%). Altri di Centrodestra dal 0-2% (1%) al 0,5-2,5% (1,5%). Totale della coalizione di Centrodestra dal 46-50% (48%) al 45,5-49,5% (47,5%).</p>
      <p>I<b>n calo il Partito Democratico: quindici giorni fa valeva il 33-37% (35%) e ora si attesta a 32-36% (34%)</b>. La new entry Italia in Comune viene data al 2-4% (3%). Verde in calo dal 1-3% (2%) al 0,5-2,5% (1,5%), giù anche La Sinistra da 1-3% (2%) a 0,5-2,5% (1,5%). Altri di Centrosinistra passano da 0,5-2,5% (1,5%) a 0-2% (1%). Totale della coalizione di Centrosinistra in leggero rialzo dal 38,5-42,5% (40,5%) al 39-43% (41%).</p>
      <p><b>Il Movimento 5 Stelle passa in due settimane dal 7,5-9,5% (8,5%) al 8-10% (9%)</b>. Il Partito Comunista di Marco Rizzo è stabile al 0-2% (1%). Altri partiti o liste in calo dal 2,5-4,5% (3,5%) al 0,5-2,5 (1,5%).</p>
      <p><b>IL COMMENTO DI ROBERTO BALDASSARI</b>: "Il candidato del Centrosinistra Bonaccini si avvicina a quello del Centrodestra Borgonzoni ma nonostante l'ingresso di Italia in Comune (3%) la coalizione di Csx sale solo di mezzo punto perché la nuova formazione erode consenso al Pd e ai suoi alleati. Lieve crescita del M5S anche se inferiore alle attese dopo la conferma della presenza alle Regionali. Testa a testa anche tra Lega e Pd su chi sarà il primo partito".</p>
    </article>
  </body>
</html>