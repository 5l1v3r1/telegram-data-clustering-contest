<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/r-lewandowskis-geriausias-cempionu-lygos-savaites-zaidejas/73479"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-29T13:09:30+00:00"/>
    <meta property="og:title" content="R. Lewandowskis – geriausias Čempionų lygos savaitės žaidėjas"/>
    <meta property="og:description" content="Dar vieną nepakartojamą pasirodymą UEFA Čempionų lygoje surengęs Robertas Lewandowskis buvo išrinktas geriausiu savaitės žaidėju."/>
  </head>
  <body>
    <article>
      <h1>R. Lewandowskis – geriausias Čempionų lygos savaitės žaidėjas</h1>
      <address>
        <time datetime="2019-11-29T13:09:30+00:00">29 Nov 2019, 13:09</time>
      </address>
      <p>Dar vieną nepakartojamą pasirodymą UEFA Čempionų lygoje surengęs Robertas Lewandowskis buvo išrinktas geriausiu savaitės žaidėju.</p>
      <p>Antradienį lenko atstovaujama Miuncheno "Bayern" komanda rezultatu 6:0 sutriuškino Belgrado "Crvena zvezdą", o R. Lewandowskis prie pergalės prisidėjo net keturiais įvarčiais.</p>
      <p>Jis tai padarė vos per 14 min. 31 sek. Tai – greičiausias visų laikų "pokeris" Čempionų lygos istorijoje.</p>
      <p>Be to, R. Lewandowskis su šiuo "pokeriu" peržengė ir 60 įvarčių ribą Čempionų lygos turnyre – jau 63 tikslūs smūgiai. Tai yra padarę tik dar keturi žaidėjai: Cristiano Ronaldo, Lionelis Messi, Raulis ir Karimas Benzema.</p>
      <p>"Bayern" snaiperis kovoje dėl savaitės žaidėjo titulo nurungė Keylorą Navasą, Lionelį Messi ir Romelu Lukaku.</p>
      <figure>
        <iframe data-src="https://twitter.com/ChampionsLeague/status/1200369964932317189?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>