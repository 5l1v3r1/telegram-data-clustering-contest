<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-11-29/efter-regn-och-rusk-sa-lange-stannar-solen-kvar-i"/>
    <meta property="og:site_name" content="HD"/>
    <meta property="article:published_time" content="2019-11-29T13:58:00+00:00"/>
    <meta property="og:title" content="Efter regn och rusk – så länge stannar solen kvar i Helsingborg"/>
    <meta property="og:description" content="Passa på att njuta, snart kan du bli surmulen igen."/>
  </head>
  <body>
    <article>
      <h1>Efter regn och rusk – så länge stannar solen kvar i Helsingborg</h1>
      <h2>Tio nyanser av grått är ett minne blott. Nu skiner solen på Helsingborgarna igen. Men passa på att njuta!</h2>
      <address><time datetime="2019-11-29T13:58:00+00:00">29 Nov 2019, 13:58</time> by <a rel="author">Joakim Björck</a></address>
      <p>De senaste tio dagarna, lite drygt, har bjudit på totalt noll (0) soltimmar i Helsingborg. Så inte undra på att gemene man blev bländade av förvåning på fredagen. Efter inledande regnrusk tittade plötsligt den gula gubben fram med ett leende där uppe.</p>
      <p>Att det har varit grådaskigt så länge beror på det milda vädret. Solen, som står ganska lågt så här års, mäktar inte med att värma upp och torka den fuktiga luften. Det som nu hänt är att kallare luft dragit in.</p>
      <p>Malva Lindberg är meteorolog vid SMHI i Norrköping. Hon kommer med glädjande besked till alla som njuter av solskenet:</p>
      <p>– Det blir sol hela lördagen och stora delar av söndagen. Måndagen också ser det ut som, jajamen! Sedan på tisdag kommer det in mer regn västerifrån och då mulnar det till, berättar hon.</p>
    </article>
  </body>
</html>