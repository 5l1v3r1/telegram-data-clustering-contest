<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/folosleges-hetfoig-izgulni-mi-mar-tudjuk-messie-az-aranylabda/187588"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="Fölösleges hétfőig izgulni! Mi már tudjuk: Messié az Aranylabda"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fölösleges hétfőig izgulni! Mi már tudjuk: Messié az Aranylabda</mark>
      </h1>
      <address><time datetime="2019-11-29T13:00:00+00:00">29 Nov 2019, 13:00</time> by <a rel="author">Bors</a></address>
      <p>
        <b>Mivel hétfőn Barcelonában járt a France Football újságíró-brigádja exkluzív interjút készíteni, véglegesnek vehető, hogy a katalán futballklub argentin játékosa, Lionel Messi az Aranylabda idei tulajdonosa. </b>
        <b>Mivel hétfőn Barcelonában járt a France Football újságíró-brigádja exkluzív interjút készíteni, véglegesnek vehető, hogy a katalán futballklub argentin játékosa, Lionel Messi az Aranylabda idei tulajdonosa.</b>
      </p>
      <p>A Mundo Deportivo címoldalon hozta, hogy Messi a France Football című lap 182 szakújságíró voksolásának éllovasa, így övé az Aranylabda, amely csakis európai zsurnaliszták voksolásának eredménye, és európai klubokban szereplő labdarúgók elismerő kitüntetése.</p>
      <p>A hivatalos bejelentésre hétfő estig kell várni, akkor a párizsi Théatre du Chatelet-ben véglegessé válik a sorrend. Félhivatalosan mindössze arról találgatnak, hogy Messi a Liverpool hollandját, Virgil van Dijkot vagy a portugál Cristiano Ronaldót (Juventus) előzi-e meg.</p>
      <figure>
        <img src="http://media.borsonline.hu/cikk/20/193218/big-lead/650x360/2038290_1762601-screen-shot-2019-01-21-at-170919.jpg"/>
        <figcaption>A hivatalos bejelentésre hétfő estig kell várni</figcaption>
      </figure>
      <p>Az Aranylabda-történet két szálon fut.</p>
      <p>Eredetileg a France Football szakíró újságíróinak fejéből pattant ki az ötlet, és Gabriel Hanot kürtölte világgá. A sorrendet 1956 óta állapítják meg. Aztán beszállt a FIFA is a bizniszbe, de 2010 óta ismét csak a France Football hozzáértő – és arra felkért – európai zsurnalisztái szavaznak. Amióta megint „önálló” az Aranylabda, Messi négyszer (2010, 2011, 2012, 2015) végzett az élen, nagy ellenlábasa, Ronaldo 2013-ban és 2014-ben volt az éllovas.</p>
      <p>Érdekesség: Ronaldót eddig 16-szor, Messit 14 alkalommal terjesztették fel Aranylabdára, míg a Real Madrid horvát focistája, Luka Modric, aki 2018-ban nyert, idén a 30-as listára sem fért fel.</p>
      <p>Messi amúgy még a FIFA-val közösködve 2009-ben is a legjobb volt. Megjegyzendő, a mi néhai Fradi-klasszisunk, Albert Flórián szintén nyert egy ilyen trófeát, méghozzá 1967-ben.</p>
    </article>
  </body>
</html>