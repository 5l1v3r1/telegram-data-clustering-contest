<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2579563/budzet-lvova-2020-na-so-vitracatimut-grosi-mista-u-nastupnomu-roci"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-29T13:08:00+00:00"/>
    <meta property="og:title" content="Бюджет Львова 2020: на що витрачатимуть гроші міста у наступному році"/>
    <meta property="og:description" content="Міський бюджет Львова 2020 року."/>
  </head>
  <body>
    <article>
      <h1>Бюджет Львова 2020: на що витрачатимуть гроші міста у наступному році</h1>
      <address><time datetime="2019-11-29T13:08:00+00:00">29 Nov 2019, 13:08</time> by <a rel="author">Катерина Тополюк</a></address>
      <p>
        <i>Сьогодні, 29 листопада, на сесії Львівської міської ради депутати затвердили бюджет міста Львова на 2020 рік. </i>
      </p>
      <p>У порівнянні з очікуваними надходженнями за 2019 рік, показники загального фонду збільшилися на 7,5%. Про це повідомляє кореспондент сайту 032.ua. </p>
      <p>Відтак, обсяг доходів міського бюджету м. Львова на 2020 рік становить 7674 млн грн, в тому числі: доходи загального фонду - 7272,7 млн грн, спеціального фонду - 391, 3 млн грн, з них бюджету розвитку - 260 млн грн. </p>
      <p>Видатки міського бюджету передбачаються в сумі 9746 млн грн, в тому числі видатки загального фонду - 7069 млн грн та спеціального - 2676,9 млн грн. </p>
      <p>При розрахунку показників бюджету на <b>соціально-культурну сферу</b> планують запровадження мінімальної заробітної плани в розмірі 4723 гривень. На <b>освіту</b> заплановані видатки в сумі 3189,3 млн грн, на <b>охорону здоров'я</b> - 364,3 млн грн, на <b>соціальний захист</b> та <b>соціальне забезпечення</b> - 597 млн грн. </p>
      <p>На <b>культуру</b> та <b>мистецтво</b> передбачаються видатки в сумі 187 млн грн, на <b>фізичну культуру</b><b>та спорт</b> планують спрямувати 105,9 млн грн. Видатки на <b>житло-комунальне</b><b>господарство</b> пропонуються в сумі 965 млн грн, на <b>благоустрій міста</b> спрямують 675, 8 млн грн. </p>
      <p>Видатки на<b> транспорт та дорожнє господарство</b> у 2020 році планують виділити в сумі 7,5 млн грн. На <b>засоби масової інформації</b> - 0, 55 млн грн на підтримку україномовного книговидання. На <b>заходи із замлеустрою</b> передбачено 1,6 млн грн. На проєктування, <b>реставрацію та</b><b>охорону пам'яток архітектури</b> передбачено 0,7 млн грн. </p>
      <p>На програми та заходи, пов'язані з <b>економічною діяльністю</b> видатки плануються в сумі 31,2 млн грн. На <b>функціонування органів управління</b> становлять 635, 2 млн грн. Для надання <b>пільгових кредитів</b> молодим сім'ям та одиноким молодим громадянам передбачено 13, 7 млн грн.</p>
      <p>Зазначимо, резервний фонд міського бюджету встановлений в сумі 70 млн грн, у спеціальному фонді передбачені видатки бюджету розвитку в сумі 2525,2 млн грн. </p>
      <p>Нагадаємо, 13 листопада на засіданні комісії з безпеки дорожнього руху Львівської міської ради ухвалили низку рішень щодо організації дорожнього руху. Кореспондент 032.ua підготував добірку рішень, які планують запровадити, дізнатися про них можна <a href="http://032.ua/news/2578233/de-u-lvovi-zminat-organizaciu-doroznogo-ruhu">ТУТ</a>. </p>
    </article>
  </body>
</html>