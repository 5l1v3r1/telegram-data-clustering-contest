<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/i-genitori-di-luca-sacchi-se-anastasiya-ha-sbagliato-paghi_it_5de120e7e4b0d50f32a0e0a0?utm_hp_ref=it-homepage"/>
    <meta property="og:site_name" content="L'HuffPost"/>
    <meta property="article:published_time" content="2019-11-29T13:56:45+00:00"/>
    <meta property="og:title" content="I genitori di Luca Sacchi: &quot;Se Anastasiya ha sbagliato paghi&quot;"/>
    <meta property="og:description" content="&quot;Ci ha mentito su quanto avvenuto quella tragica sera e adesso è chiaro il motivo del suo strano allontanamento&quot;"/>
  </head>
  <body>
    <article>
      <h1>I genitori di Luca Sacchi: "Se Anastasiya ha sbagliato paghi"</h1>
      <h2>"Ci ha mentito su quanto avvenuto quella tragica sera e adesso è chiaro il motivo del suo strano allontanamento"</h2>
      <address><time datetime="2019-11-29T13:56:45+00:00">29 Nov 2019, 13:56</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5de1234b2500004f19d2ea47.jpeg?cache=KycwFDWjKZ&amp;ops=scalefit_630_noupscale"/>
        <figcaption>ANSA foto<br/><i>Luca Sacchi e la Fidanzata, Anastasia Kylemnyk</i></figcaption>
      </figure>
      <p>“Non abbiamo mai avuto dubbi su nostro figlio, lui non c’entra assolutamente nulla con il mondo della droga. Anastasia ci ha mentito su quanto avvenuto quella tragica sera e adesso è chiaro il motivo del suo strano allontanamento. Se ha sbagliato è giusto che paghi”. Così i genitori di Luca Sacchi, attraverso i loro legali Armida Decina e Paolo Salice.</p>
      <p>Intanto nel quartiere in cui abita, Anastasia viene definita una brava ragazza “a volte schiva, ma educata”. In molti danno la colpa alla droga, “ai soldi facili”. “Sinceramente non so cosa pensare - dice un commerciante della zona -mi sembra tutto così assurdo. Addirittura aveva 70mila euro nello zainetto?”.</p>
      <p>C’è chi racconta che dopo i giorni successivi all’omicidio in cui la ragazza era rimasta in casa, nell’ultimo periodo si era rivista ogni tanto per le strade del quartiere. “L’ho vista nei giorni scorsi portare a spasso i cani - racconta un ragazzo - con il cappuccio della felpa alzato e il volto pensieroso, ho incrociato il suo sguardo per qualche istante. Ci conosciamo di vista, la vedevo spesso col fidanzato. Mi sembra una brava ragazza, non so cosa pensare. Purtroppo la droga qui a Roma sta assumendo proporzioni enormi. Sempre più i giovani sono alla ricerca di soldi facili”.</p>
      <ul>
        <li>HuffPost</li>
      </ul>
    </article>
  </body>
</html>