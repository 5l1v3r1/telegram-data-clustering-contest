<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/csapat/20191129-a-dudaszo-pillanataban-lott-golt-a-39-eves-kiril-lazarov.html"/>
    <meta property="og:site_name" content="Origo"/>
    <meta property="article:published_time" content="2019-11-29T13:28:00+00:00"/>
    <meta property="og:title" content="A dudaszó pillanatában lőtt győztes gólt a 39 éves jobbátlövő - videó"/>
    <meta property="og:description" content="Egy másodpercet sem vezetett a Nantes a mérkőzésen, mégis megnyerte azt."/>
  </head>
  <body>
    <article>
      <h1>A dudaszó pillanatában lőtt győztes gólt a 39 éves jobbátlövő - videó</h1>
      <address><time datetime="2019-11-29T13:28:00+00:00">29 Nov 2019, 13:28</time> by <a rel="author">Origo</a></address>
      <p>
        <b>Kiril Lazarov 39 évesen is szédületes formában kézilabdázik. A macedón jobbátlövő a BL történetének legeredményesebb gólszerzője, és a jelek szerint nem öregszik. Jelenleg a francia Nantes csapatának a játékosa, és legutóbbi győztes góljával egy olyan mérkőzést nyert meg csapatának, amelyen egyetlen másodpercben sem állt jobban, mint ellenfele, a Chambéry. 29-28-as győzelmével a Nantes továbbra is csak az ötödik helyen áll a tabellán, azonban pontosan ugyanannyi pontja van, mint az előtte álló három csapatnak, a Nimes, Toulouse, Montpellier triónak. A francia bajnokságot 11 forduló után a PSG vezeti százszázalékos teljesítménnyel.</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FLidlStarligueOfficiel%2Fvideos%2F354857855354601%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Mivel a Nantes az előző szezonban csak a negyedik helyen zárta a francia bajnokságot, így a most futó idényben Lazarovéknak a bajnokság a legfontosabb. Ő maga eddig 11 mérkőzésen 41 gólt lőtt az egyik legerősebb ligában. Minden idők egyik legnagyszerűbb jobbátlövője közel a negyvenhez is alapembere lehet a 2020-as Európa-bajnokságon története első olimpiai szerepléséért harcoló észak-macedón nemzeti csapatnak.</p>
    </article>
  </body>
</html>