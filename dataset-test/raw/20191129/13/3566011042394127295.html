<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550888.html/%D8%A2%D9%85%D8%B1%DB%8C%DA%A9%D8%A7-%D8%B3%D8%B1%D8%A7%D8%B4%DB%8C%D8%A8%DB%8C-%D8%B2%D9%88%D8%A7%D9%84-%D8%B1%D8%A7-%D8%B7%DB%8C-%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="آمریکا سراشیبی زوال را طی می‌کند"/>
    <meta property="og:description" content="یکی از فرماندهان شاخص لشکر 25 کربلا گفت: آمریکا دیگر قدرت مطلق نیست که سرنوشت دیگر ملت‌ها را تعیین کند و امروز در وضعیت ضعف و ناتوانی سیر می‌کنند."/>
  </head>
  <body>
    <article>
      <h1>آمریکا سراشیبی زوال را طی می‌کند</h1>
      <h2>سردار کمیل کهنسال:</h2>
      <address>
        <time datetime="2019-11-29T13:00:00+00:00">29 Nov 2019, 13:00</time>
      </address>
      <p>یکی از فرماندهان شاخص لشکر 25 کربلا گفت: آمریکا دیگر قدرت مطلق نیست که سرنوشت دیگر ملت‌ها را تعیین کند و امروز در وضعیت ضعف و ناتوانی سیر می‌کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سردار کمیل کهنسال صبح امروز در یادواره سرداران و 20 شهید منطقه پهناب شهرستان جویبار رمز ماندگاری شهدا را اقتدا به اباعبدالله‌الحسین (ع) دانست وگفت: شهدا همواره زنده، ناظر بر اعمال ما هستند و ما توانایی و درک آن‌ها را نداریم.<br/> <br/>وی افزود: شهدا به این دلیل زنده هستند که برای ماندگاری دین اسلام، قرآن و اهل بیت(ع) جان خود را فدا کردند و فراموش نخواهند شد چون جان خود را برای اینکه ملت ما زیر بار ظلم و ذلت نروند.<br/> <br/>این فرمانده دوران دفاع مقدس تأکید کرد: به برکت خون شهدا هیچ قدرت استکباری در این دنیا جرأت تعرض به سرزمین جمهوری اسلامی ایران را نداشته باشد.<br/> <br/>کهنسال بیان کرد: اگر شهدا نبودند پای حرامیان داعشی و حامیان آنان به این کشور می‌رسید چیزی از این کشور و مردم باقی نمی‌گذاشتند و در حوادث اخیر نیز گوشه‌ای از جنایات آنان را دیدید.<br/> <br/>وی با بیان اینکه کسانی که در راه شهدا قدم بر‌می‌دارند بن‌بستی وجود ندارد گفت: جوانان ما با تفکر شهدا وقتی وارد می‌شوند صنعت دفاعی ایران را به جایگاهی رساندند که حتی مدعیان قدرت نظامی در جهان را انگشت به دهان گذاشت.  <br/> <br/>یادگار دفاع مقدس تصریح کرد: اگر مسیر شهدا را پیش می‌گرفتیم و آن‌ها نصب العین خود قرار می‌دادیم امروز گرفتار این چالش و موانع نبودیم.<br/> <br/>کهنسال با تأکید بر اینکه آمریکا در سراشیبی زوال را طی می‌کند اظهار کرد: آمریکا دیگر قدرت مطلق نیست که سرنوشت دیگر ملت‌ها را تعیین کند و امروز در وضعیت ضعف و ناتوانی سیر می‌کنند.<br/> <br/>وی بااشاره به اینکه دشمنان در رویایی با ایران در همه صحنه‌ها شکست خورده‌اند گفت: آمریکا با همه هم‌پیمانانشان در سوریه، عراق و یمن شکست خورده‌اند و ملت عراق پای انقلاب و امام ایستاده‌اند.<br/> <br/>یادگار دفاع مقدس بیان کرد: تردیدی نداشته باشید که این مشکلات را پشت‌سر خواهیم گذاشت،مسئولین باید مثل مردم زندگی کنند و از حرف مردم باخبر باشند.<br/><br/>انتهای پیام/</p>
    </article>
  </body>
</html>