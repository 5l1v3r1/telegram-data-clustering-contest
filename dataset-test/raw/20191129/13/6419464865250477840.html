<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/agries-melisses-exelixeis-me-to-mellon-toys-ston-ant1/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-29T13:33:52+00:00"/>
    <meta property="og:title" content="Άγριες Μέλισσες: Εξελίξεις με το μέλλον τους στον ΑΝΤ1"/>
    <meta property="og:description" content="Αναμφίβολα πρόκειται για τη σειρά με τη μεγαλύτερη απήχηση φέτος, αφού οι &quot;Άγριες Μέλισσες&quot; καθηλώνουν τους τηλεθεατές στον ΑΝΤ1 από Δευτέρα έως Πέμπτη."/>
  </head>
  <body>
    <article>
      <h1>Άγριες Μέλισσες: Εξελίξεις με το μέλλον τους στον ΑΝΤ1</h1>
      <address>
        <time datetime="2019-11-29T13:33:52+00:00">29 Nov 2019, 13:33</time>
      </address>
      <p>Αναμφίβολα πρόκειται για τη σειρά με τη μεγαλύτερη απήχηση φέτος, αφού οι <a href="https://neaselida.gr/tag/agries-melisses/"><b>«Άγριες Μέλισσες»</b></a> καθηλώνουν τους τηλεθεατές στον <a href="https://neaselida.gr/tag/ant1/"><b>ΑΝΤ1</b></a> από Δευτέρα έως Πέμπτη.</p>
      <p>Η νέα <a href="https://neaselida.gr/tag/seira-epochis/"><b>σειρά εποχής</b></a> που έχει κλέψει τις εντυπώσεις, φέρνει καθημερινά <a href="https://neaselida.gr/tag/noymera-tiletheasis/">νούμερα τηλεθέασης</a> που ξεπερνούν το 30% στο <b>δυναμικό κοινό</b>, ενώ αγγίζουν το 40άρι. Άπαντες στο <b>κανάλι</b> είναι ευτυχισμένοι με την εξέλιξη αυτή και τρίβουν τα χέρια τους.</p>
      <p>Όπως έχει γίνει γνωστό, οι <b>«Άγριες Μέλισσες»</b> θα παιχτούν σε 150 επεισόδια, που σημαίνει ότι αρχικά ο προγραμματισμός ήταν να προβάλλονται μέχρι το τέλος του 2020. Ωστόσο, αυτό φαίνεται πως θα αλλάξει τελικά.</p>
      <p>Σύμφωνα με όσα αναφέρει ο Γρηγόρης Μελάς στο newsit.gr, στον ΑΝΤ1 έχουν δώσει το πράσινο φως και για επιπλέον επεισόδια, με τις <b>«Άγριες Μέλισσες» </b>να κρατάνε συντροφιά στο τηλεοπτικό κοινό για<b> ολόκληρη την επόμενη σεζόν.</b></p>
      <h3>Άγριες Μέλισσες: «Αστρονομικά» νούμερα τηλεθέασης για τη σειρά του ΑΝΤ1</h3>
      <p>Έσπασαν τα κοντέρ της <b>τηλεθέασης</b> οι<a href="https://neaselida.gr/tag/agries-melisses/"><b> «Άγριες Μέλισσες»</b></a>.</p>
      <p>Η σειρά εποχής του<a href="https://neaselida.gr/tag/ant1/"><b> ΑΝΤ1</b></a>, που προβάλλεται από<b> Δευτέρα έως Πέμπτη</b> στις <b>22:45</b>, έχει φανατικό κοινό και αυτό φαίνεται και από τα «αστρονομικά» νούμερα τηλεθέασης που κάνει.</p>
      <figure>
        <img src="https://neaselida.gr/nsmedia/uploads/2019/11/agries-melisses-1.jpg"/>
      </figure>
      <p>Έτσι λοιπόν, οι<b> «Άγριες Μέλισσες»</b> «τρέλαναν» τα μηχανάκια της τηλεθέασης την <b>Τετάρτη 27 Νοεμβρίου</b>, καταγράφοντας «ασύλληπτα» ποσοστά για τα ελληνικά δεδομένα.</p>
      <p>Η σειρά του καναλιού του Αμαρουσίου, έκανε νούμερα πάνω από<b> 35%</b> τόσο στο γενικό σύνολο, όσο και στο δυναμικό κοινό.</p>
      <figure>
        <img src="https://neaselida.gr/nsmedia/uploads/2019/11/agries-melisses-3.jpg"/>
      </figure>
      <p>Οι <b>«Άγριες Μέλισσες»</b> έκαναν <b>37%</b> στο <b>γενικό σύνολο </b>και<b> 36,3%</b> στο<b> δυναμικό κοινό</b>.</p>
      <p>Στη δεύτερη θέση στο γενικό σύνολο βρέθηκαν οι <b>«Οκτώ Λέξεις»</b> του Αντρέα Γεωργίου με 21,2% και ακόμη πιο πίσω οι σειρές <b>«Έλα στη θέση μου»</b> με 17,1% και το <b>«Μην αρχίζεις τη μουρμούρα»</b> με 17%.</p>
      <p>Χαμηλότερα από τον υψηλό ανταγωνισμό είναι το <b>«Globetrotters»</b> με 12,6% η σειρά <b>«Έρωτας μετά»</b> με 12,5% και το <b>«Μην Ψαρώνεις»</b> με 12,3%.</p>
      <p>Στο δυναμικό κοινό οι <b>«Άγριες Μέλισσες»</b> κατέκτησαν άλλη μία πρωτιά.</p>
      <p>Η σειρά εποχής του <b>ΑΝΤ1</b> βρέθηκε στην κορυφή με<b> 36,3%</b>, ενώ στη δεύτερη θέση ήταν «Μην αρχίζεις τη μουρμούρα» με <b>19,3%</b>.</p>
      <h3>Η τηλεθέαση στην prime time ζώνη την Τετάρτη 27/11</h3>
      <p>1) «Άγριες Μέλισσες» ΑΝΤ1 36,3%</p>
      <p>2) «Μην αρχίζεις τη μουρμούρα» Alpha 19,3%</p>
      <p>3) «Globetrotters» Star 16,3%</p>
      <p>4) «Έρωτας μετά» Alpha 16,1%</p>
      <p>5) «8 Λέξεις» ΣΚΑΪ 14,2%</p>
      <p>6) «Μην ψαρώνεις» ΑΝΤ1 12,2%</p>
      <p>7) «Αν ήμουν πλούσιος» ΑΝΤ1 11,9%</p>
      <p>8) «Greys Anatomy» Alpha 7,5%</p>
      <p>Καθαρά ποσοστά τηλεθέασης στο δυναμικό κοινό<br/>Πηγή: Nielsen Media Research</p>
      <related>
        <a href="https://neaselida.gr/h-alli-selida/mega-poioi-egkataleipoyn-ton-skai-gia-to-kanali-toy-marinaki/"/>
        <a href="https://neaselida.gr/h-alli-selida/skai-ayti-einai-i-nea-konstantina-spyropoyloy-sto-kanali/"/>
      </related>
    </article>
  </body>
</html>