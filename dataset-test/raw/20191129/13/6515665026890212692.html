<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3366759/ovako-se-moskva-bori-sa-protivnicima-vakcinacije-pozvali-vampira-u-pomoc-pogledajte-bizarnu-reklamu-video"/>
    <meta property="og:site_name" content="kurir.rs"/>
    <meta property="article:published_time" content="2019-11-29T13:20:00+00:00"/>
    <meta property="og:title" content="OVAKO SE MOSKVA BORI SA PROTIVNICIMA VAKCINACIJE: Pozvali vampira u pomoć, pogledajte bizarnu reklamu (VIDEO)"/>
    <meta property="og:description" content="Suočeni sa jačanjem pokreta protiv vakcinacije, vlasti Moskve pribegle su neobičnoj reklami sa vampirima kako bi preneli poruku o važnosti imunizacije."/>
  </head>
  <body>
    <article>
      <h6 class="kicker">GRAD PUSTIO SNIMAK</h6>
      <h1>OVAKO SE MOSKVA BORI SA PROTIVNICIMA VAKCINACIJE: Pozvali vampira u pomoć, pogledajte bizarnu reklamu (VIDEO)</h1>
      <address>
        <time datetime="2019-11-29T13:20:00+00:00">29 Nov 2019, 13:20</time>
      </address>
      <p>
        <b>Suočeni sa jačanjem pokreta protiv vakcinacije, vlasti Moskve pribegle su neobičnoj reklami sa vampirima kako bi preneli poruku o važnosti imunizacije.</b>
      </p>
      <p>Odeljenje za zdravstvo ove nedelje je objavilo video u kome je glavni heroj jedan vampir, zajedno sa ćerkom.</p>
      <p>Vampir pita lekara da li njegova ćerka može bez rizika da pije krv nevakcinisane osobe.</p>
      <p>Doktor, koji uz opasku da bi bilo dobro da uopšte ne pije krv, kaže da je posebno opasno konzumirati hemoglobin nekog ko nije vakcinisan.</p>
      <p>"Zato su znači neki roditelji protiv vakcinacije, da nas spreče da grizemo njihovu decu", zaključuje tada moskovski Drakula.</p>
      <p>Video se završava pozivom da se deca vakcinišu.</p>
      <p>U Rusiji kao i drugde u Evropi i u SAD raste pokret protiv vakcinisanja.</p>
      <p>Više zvaničnika zatražilo je da se uvede obavezno vakcinisanje. To je nedavno uradila Francuska u borbi protiv pada stope vakcinisanja.</p>
      <figure>
        <iframe src="https://www.youtube.com/embed/dktHy1WlryA" width="560" height="315" data-service="Youtube" scrolling="no"/>
      </figure>
      <p>Svetska zdravstvena organizacija i UN program za decu Unicef u julu su upozorili da stopa vakcinisanja beleži zabrinjavajući pad širom sveta. Pre svega vakcinacija protiv malih boginja.</p>
      <p>Rusija i tri bivše sovjetske republike - Ukrajina, Kazahstan i Gruzija, su u prvom polugodju 2019. predstavljale 78 odsto slučajeva malih boginja.</p>
      <p>Oni koji su protiv vakcinisanja oslanjaju se na lažne ili neproverene naučne studije koje tvrde da postoji veza između vakcinacije i autizma.</p>
      <p>Kurir.rs/Beta Foto: Youtube/Printscreen</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3363967/pogorsava-se-epidemija-malih-boginja-na-samoi-do-sada-je-umrlo-24-dece-broj-zarazenih-se-povecao-na-2-200-video"/>
        <a href="https://www.kurir.rs/planeta/3307201/vec-100-godina-ova-sekta-ubija-amerikance-medju-zrtvama-i-deca-ali-iz-zakon-stiti-jer-su-registrovani-kao-crkva-ovako-hriscanska-nauka-ljudima-ispira-mozak-video"/>
        <a href="https://www.kurir.rs/planeta/3287679/nemacka-uvodi-obaveznu-vakcinaciju-dece-nevakcinisana-deca-nece-moci-u-vrtic-a-roditelji-ce-platiti-kaznu-od-2500-evra"/>
        <a href="https://www.kurir.rs/planeta/3230918/katastrofi-staju-na-put-svi-ce-morati-da-se-vakcinisu-protiv-bolesti-od-koje-se-umire-i-za-nekoliko-sati-mozambik-se-posle-uragana-bori-sa-kolerom-foto"/>
      </related>
    </article>
  </body>
</html>