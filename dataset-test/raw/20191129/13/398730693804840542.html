<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/rysk-kvinna-gripen-misstanks-vara-ukrainsk-spion/"/>
    <meta property="og:site_name" content="DN.SE"/>
    <meta property="article:published_time" content="2019-11-29T13:06:00+00:00"/>
    <meta property="og:title" content="Rysk kvinna gripen – misstänks vara ukrainsk spion"/>
    <meta property="og:description" content="Den ryska säkerhetstjänsten har gripit en rysk kvinna på Krim, anklagad för att ha agerat spion åt Ukraina."/>
  </head>
  <body>
    <article>
      <h1>Rysk kvinna gripen – misstänks vara ukrainsk spion</h1>
      <address><time datetime="2019-11-29T13:06:00+00:00">29 Nov 2019, 13:06</time> by <a rel="author" href="https://www.dn.se/av/anders-bolling/" target="_blank">Anders Bolling</a></address>
      <p>
        <b>Den ryska säkerhetstjänsten har gripit en rysk kvinna på Krim, anklagad för att ha agerat spion åt Ukraina.</b>
      </p>
      <p>Kvinnan, som greps i staden Sevastopol på Krimhalvön, misstänks för landsförräderi.</p>
      <p><b>Hon ska ha försökt </b>komma åt ryska militära hemligheter på uppdrag av Ukraina, enligt uppgifter <a href="https://ria.ru/20191129/1561734928.html">nyhetsbyrån Ria</a> har fått från den ryska säkerhetstjänsten FSB.</p>
      <p>Enligt FSB ska kvinnan ha rekryterats av ukrainsk underrättelsetjänst och för dess räkning samlat in den hemliga militära informationen.</p>
      <p>Kvinnan riskerar 20 års fängelse.</p>
      <p><b>Den ukrainska halvön Krim</b> annekterades av Ryssland 2014. Annekteringen fördöms allmänt av det internationella samfundet.</p>
    </article>
  </body>
</html>