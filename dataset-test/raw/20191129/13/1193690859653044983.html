<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/zelenskyi-pidpysav-zakon-shchodo-novoi-systemy-viiskovykh-ranhiv-v-armii-iakykh-zvan-ne-bude-203714.html"/>
    <meta property="og:site_name" content="5 канал"/>
    <meta property="article:published_time" content="2019-11-29T13:33:00+00:00"/>
    <meta property="og:title" content="Зеленський підписав закон щодо нової системи військових рангів в армії: яких звань не буде"/>
    <meta property="og:description" content="Передбачається поділ сержантського і старшинського складу на молодший і старший склади"/>
  </head>
  <body>
    <article>
      <h1>Зеленський підписав закон щодо нової системи військових рангів в армії: яких звань не буде</h1>
      <address>
        <time datetime="2019-11-29T13:33:00+00:00">29 Nov 2019, 13:33</time>
      </address>
      <p>Закон, що вносить зміни до статутів Збройних сил і низки законів, що регулюють порядок виконання військового обов'язку громадянами підписав президент України Володимир Зеленський, передає "<a href="https://censor.net.ua/ua/news/3162524/bez_praporschykiv_i_michmaniv_zelenskyyi_pidpysav_zakon_yakyyi_zaprovadjuye_novu_systemu_zvan_u_zsu">Цензор.Нет</a>".</p>
      <p>"29.11.2019. Повернуто з підписом від президента", – сказано в карті законопроєкту.</p>
      <p>Відповідно до прийнятого закону, в ЗСУ скасовуються військові звання "прапорщик, старший прапорщик" (мічман, старший мічман) і вводяться нові звання "рекрут", "штаб-сержант" (штаб-старшина), "майстер-сержант" і "головний майстер сержант"(корабельні – "старший майстер-старшина", "головний майстер-старшина").</p>
      <p>Крім того, передбачається поділ сержантського і старшинського складу на молодший і старший склади.</p>
      <p>"Ухвалення Закону України "Про внесення змін до окремих законодавчих актів України, що стосуються виконання військового обов'язку і військової служби" дозволить удосконалити порядок виконання військового обов'язку громадянами України, реалізувати введення нових військових звань сержантського і старшинського складу Збройних Сил України, забезпечивши їх відповідність еквівалентній колонці "NATO Code" згідно зі STNAG 2116, підвищити роль сержантського і старшинського складу Збройних Сил України в навчанні і вихованні підлеглого особового складу та в підготовці і виконанні ними завдань за призначенням, створить додаткові мотиваційні чинники для проходження громадянами України військової служби за контрактом та сприятиме переходу Збройних Сил України на професійну основу, за зразком армії західноєвропейського зразка", – зазначено в записці пояснення.</p>
      <blockquote>Як повідомляв 5UA., <a href="https://www.5.ua/polityka/nezakonne-zbahachennia-rishennia-ksu-ie-ostatochnym-i-oskarzhenniu-ne-pidliahaie-187504.html">Конституційний Суд України оприлюднив рішення</a>, яке визнає неконституційною статтю 368-2 Кримінального кодексу, що передбачає притягнення до кримінальної відповідальності посадовців за незаконне збагачення. </blockquote>
    </article>
  </body>
</html>