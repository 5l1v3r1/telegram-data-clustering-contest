<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-barca-comenca-a-preparar-el-partit-contra-latletic-de-madrid/noticia/2967175/"/>
    <meta property="og:site_name" content="CCMA"/>
    <meta property="article:published_time" content="2019-11-29T13:08:23+00:00"/>
    <meta property="og:title" content="El Barça comença a preparar el partit contra l'Atlètic de Madrid"/>
    <meta property="og:description" content="L'equip blaugrana compta amb 4 baixes confirmades per al partit del Wanda Metropolitano"/>
  </head>
  <body>
    <article>
      <h1>El Barça comença a preparar el partit contra l'Atlètic de Madrid</h1>
      <h2>L'equip blaugrana compta amb 4 baixes confirmades per al partit del Wanda Metropolitano</h2>
      <address><time datetime="2019-11-29T13:08:23+00:00">29 Nov 2019, 13:08</time> by <a rel="author">esport3</a></address>
      <p>Després d'aconseguir el primer objectiu i<a href="https://www.ccma.cat/esport3/el-barca-compleix-contra-el-borussia-dortmund-i-segella-el-liderat-de-grup-a-la-champions-3-1/noticia/2966744/"> segellar el pas als vuitens de final de la Champions amb un triomf davant el Borussia Dortmund (3-1)</a>, el Barça ja prepara la segona tasca important de la setmana:<b> sortir del camp de l'Atlètic de Madrid com a líder de Primera. </b></p>
      <p>L'equip blaugrana, que va descansar dimecres, ha fet aquest dijous el primer dels dos entrenaments previstos per preparar <b>el duel del Wanda Metropolitano d'aquest diumenge (21.00)</b>. Per afrontar aquest partit, el Barça compta amb quatre baixes segueres, les dels lesionats <b>Ousmane Dembélé, Nelson Semedo i Jordi Alba, i la del sancionat Sergio Busquets. </b></p>
      <p>Els jugadors del filial <b>Iñaki Peña, Ronald Araujo, Riqui Puig, Carles Pérez i Ansu Fati</b> han completat l'entrenament juntament amb els disponibles del primer equip. </p>
    </article>
  </body>
</html>