<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/rizdvyanyj-pist-2018-2019-pravyla-ta-tradytsiyi-pro-yaki-treba-znaty/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T13:29:01+00:00"/>
    <meta property="og:title" content="Різдвяний піст 2019-2020: що не можна робити та що потрібно знати"/>
    <meta property="og:description" content="Все, що потрібно знати про Різдвяний піст 2019-2020 рр - що не можна робити і їсти, та що можна їсти в Різдвяний пост"/>
  </head>
  <body>
    <article>
      <h1>Різдвяний піст 2019-2020: що не можна робити та що потрібно знати</h1>
      <h2>Головне в піст – духовне приготування</h2>
      <address>
        <time datetime="2019-11-29T13:29:01+00:00">29 Nov 2019, 13:29</time>
      </address>
      <p>У середу, 28 листопада, розпочинається Різдвяний піст, який закінчиться в ніч з 6 на 7 січня (Різдво Христове).</p>
      <p>НАРОДНА ПРАВДА зібрала для вас основні правила Різдвяного посту.</p>
      <p>Loading...</p>
      <h3>Історія</h3>
      <p>Цей піст має допомогти приготуватися християнам східного обряду до Різдва Христового.</p>
      <p>Раніше піст тривав лише сім днів, в 1166 році Константинопольський патріарх встановив сорокаденний піст.</p>
      <p>Сам піст передує важливим подіям, а сорок днів підкреслюють значимість цієї події.</p>
      <p>У народі цей піст називається Пилипів піст чи Пилипівка, так як 27 листопада вшановується один із апостолів – Пилип.</p>
      <h3>Правила</h3>
      <p>Піст – це насамперед духовна підготовка. Молитви, добрі справи. І лише тоді – обмеження у деяких продуктах.</p>
      <p>Маєте пам’ятати, що <b><i>піст – не дієта і не голодування!</i></b></p>
      <p>З раціону виключаються м’ясні та молочні продукти, а також яйця.</p>
      <p>В понеділок, середу та п’ятницу дозволено споживати рослинну їжу без олії, а у вівторок та четвер – можна олію.</p>
      <p>В суботу, неділю та на великі свята до 2 січня можна вживати рибу.</p>
      <h3>Хто не повинен обмежувати себе в їжі?</h3>
      <p>Пам’ятайте, що <i><b>дітей в їжі не обмежують</b></i>, як і вагітних жінок.</p>
      <p>Дозволяється не обмежувати раціон хворим та старим людям, а також людям, які знаходяться в особливих умовах, яких у нашій країні чимало.</p>
      <h3>Як бути зі святами?</h3>
      <p>На Новий рік можете дозволити собі келих червоного вина, але не більше. Про гучні веселощі й самі розумієте.</p>
      <p>Весілля та інші гучні події в цей час не святкуються.</p>
      <p>Якщо відчуваєте, що не впораєтеся зі спокусою, то не ходіть на святкування до людей, які не постяться.</p>
      <h3>Як поститися тим, хто не може обмежувати себе в їжі?</h3>
      <p>В піст ми звільняємося від того, від чого залежні. Подумайте, яка пристрасть найбільше вас неволить, й посвятіть ці дні боротьбі з нею.</p>
      <p>І не забувайте про молитву та добрі справи.</p>
      <p>І ще, в піст також <i><b>не можна засуджувати тих, хто не постить</b></i>, пам’ятайте про це!</p>
      <p>Також читайте про те, <a href="https://narodna-pravda.ua/2018/01/07/shho-zaboroneno-robyty-na-rizdvo-i-pro-shho-treba-podumaty-kozhnomu/">що заборонено робити на Різдво</a>.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>