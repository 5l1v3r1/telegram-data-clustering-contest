<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109905-Kiril-Ananiev%253A-Shte-seziram-glavniya-prokuror-za-poboya-nad-lekari"/>
    <meta property="og:site_name" content="Канал 3"/>
    <meta property="article:published_time" content="2019-11-29T13:26:00+00:00"/>
    <meta property="og:title" content="Кирил Ананиев: Ще сезирам главния прокурор за побоя над лекари"/>
    <meta property="og:description" content="Срокът за резултатите от проверката за смъртта на 3-годишното дете ще бъде удължен"/>
  </head>
  <body>
    <article>
      <h1>Кирил Ананиев: Ще сезирам главния прокурор за побоя над лекари</h1>
      <h2>Срокът за резултатите от проверката за смъртта на 3-годишното дете ще бъде удължен</h2>
      <address>
        <time datetime="2019-11-29T13:26:00+00:00">29 Nov 2019, 13:26</time>
      </address>
      <p>
        <b>Министърът на здравеопазването Кирил Ананиев ще сезира главния прокурор Сотир Цацаров във връзка с агресията срещу лекари и медицински сестри в столичната УМБАЛ "Света Анна".</b>
      </p>
      <p>"Не приемам и осъждам всякакви такива форми на насилие към медицинския персонал в нашата страна", каза министър Ананиев пред журналисти в кулоарите на Народното събрание.</p>
      <p> <br/><i><b>Той заяви, че е запознат със случая и всеки момент очаква доклада на директора на лечебното заведение за случилото се.<br/></b></i> </p>
      <p>Около 4 ч. сутринта в Клиниката по хирургия е викната за консултация лекар от Клиниката по анестезиология, реанимация и интензивно лечение на болницата. Консултацията се налага заради лечението на тежко болен пациент.</p>
      <p> </p>
      <p>В това време друг пациент, който е приет за планова операция, започва да вилнее в коридора на Първо отделение на Клиниката по хирургия. Удря, блъска, души и обижда лекари и медицински сестри. Размахва и белезници и заплашва с арест. Мъжът предварително е сложил на камерите гумени ръкавици, с цел да предотврати видеозаснемането, уточняват от болницата. Чупи и врата на клиниката.</p>
      <p> <br/><i><b>"Чакам всеки момент директора на Света Анна, да ми изпрати доклада и моментално ще го предам на главния прокурор. Ние имаме споразумение с Прокуратурата за съвместни действия, като аз и моя екип ще окажем пълно съдействие", посочи Ананиев.<br/></b></i> </p>
      <p>Министърът призна, че през неговия мандат случаите на насилие над медици са станали доста. Предвидено е след като се докаже степента на виновност на лицето, то да бъде задържано или да му бъде наложена парична санкция.</p>
      <p> <br/> </p>
      <p>Здравният министър обяви, че обмислят създаването на програма с бюджет от здравното министерство, с която най-рисковите места в болниците да бъдат оборудвани с камери за видеонаблюдение.</p>
      <p> <br/><b>Той допълни, че срокът за резултатите от проверката за смъртта на 3-годишното дете ще бъде удължен. <br/></b> </p>
      <p>Ананиев обясни, че докладът, който му е изпратен е определен като предварителен.<b> "Не като окончателен. Мотивите на директора са, че все още пристигат нови и нови медицински документи, резулатти от кръвни изследвания. Очакваме и докладите на четиримата незавсими експерти. За съжаление може би ще се наложи да удължа още малко срока. Поех ангажимент пред родителите на Алекс и пред главния прокурор да действаме много бързо, но явно такива случаи изискват технологично време“</b>, заяви още той.</p>
      <p> </p>
      <p>Според него повечето медицински специалисти смятат, че детето е имало двустранна бронхопневмония със силна инфекция, която се развива изключително бързо във времето.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109888-Psihyasal-pacient-udrya%252C-blaska-i-dushi-lekari-v-Okradzna-bolnica-%2528SNIMKI%2529"/>
        <a href="http://kanal3.bg/news/bulgaria/society/108911-Sepsis-e-veroyatnata-prichina-dovela-do-smartta-na-3-godishnoto-dete-v-Sofiya"/>
      </related>
    </article>
  </body>
</html>