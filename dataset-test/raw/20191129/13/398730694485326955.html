<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/bocker/boklistan-vecka-48-biografin-over-selma-lagerlof-toppar-denna-vecka/"/>
    <meta property="og:site_name" content="DN.SE"/>
    <meta property="article:published_time" content="2019-11-29T13:00:00+00:00"/>
    <meta property="og:title" content="Boklistan vecka 48: Biografin över Selma Lagerlöf toppar denna vecka"/>
    <meta property="og:description" content="Boklistan vecka 48 2019, Boklistan, DN-kritiker väljer de bästa böckerna."/>
  </head>
  <body>
    <article>
      <h1>Boklistan vecka 48: Biografin över Selma Lagerlöf toppar denna vecka</h1>
      <address><time datetime="2019-11-29T13:00:00+00:00">29 Nov 2019, 13:00</time> by <a rel="author" href="https://www.dn.se/av/dn/" target="_blank">DN</a></address>
      <p>
        <b>DN:s kritiker listar de bästa böckerna just nu.</b>
      </p>
      <p><b>1. Anna-Karin Palm:</b> <a href="https://www.dn.se/kultur-noje/bokrecensioner/bokrecension-lysande-portratt-av-en-ovantad-rebell/"><b>”Jag vill sätta världen i rörelse”</b></a></p>
      <p>
        <i>Albert Bonniers förlag, 682 sidor (4)</i>
      </p>
      <p>En biografi över Selma Lagerlöf som ser idévärlden och det privata livet som drivande i författarskapet.</p>
      <p>
        <b>2. Göran Sonnevi: </b>
        <a href="https://www.dn.se/kultur-noje/bokrecensioner/ett-flode-av-vidunderlig-poesi/">
          <b>”Det osynliga motstyckets bok”</b>
        </a>
      </p>
      <p>
        <i>Albert Bonniers förlag, 253 sidor (3)</i>
      </p>
      <p>I den nya diktsamlingen håller Sonnevi nyfikenheten och uppmärksamheten vibrerande intakt.</p>
      <p>
        <b>3. Matilda Gustavsson: </b>
        <a href="https://www.dn.se/kultur-noje/bokrecensioner/matilda-gustavssons-klubben-ar-en-lysande-bok/">
          <b>”Klubben”</b>
        </a>
        <b> </b>
      </p>
      <p>
        <i>Albert Bonniers förlag, 228 sidor (ny)</i>
      </p>
      <p>Boken om Kulturprofilen, Akademien och skandalerna utifrån Gustavssons omvälvande reportage.</p>
      <p>
        <b>4. Lucia Berlin: </b>
        <a href="https://www.dn.se/kultur-noje/bocker/">
          <b>”Kväll i paradiset”</b>
        </a>
      </p>
      <p>
        <i>Övers. Eva Johansson. Natur &amp; Kultur, 459 sidor (5)</i>
      </p>
      <p>22 noveller och utkastet till en självbiografi av den stilistiskt skarpslipade Lucia Berlin (1936-2004).</p>
      <p>
        <b>5. Hanna Krall: </b>
        <a href="https://www.dn.se/kultur-noje/bocker/">
          <b>”Den inneboende”</b>
        </a>
      </p>
      <p>
        <i>Övers. Julian Birbrajer. Ersatz, 148 sidor (6)</i>
      </p>
      <p>Romandrama om två flickor, en judisk och en polsk, som sträcker sig från världskrig till 1968.</p>
      <p>
        <b>6. Anna Burns: </b>
        <a href="https://www.dn.se/kultur-noje/bokrecensioner/ingenting-liknar-denna-prisade-roman/">”<b>Mjölkbudet”</b></a>
        <b> </b>
      </p>
      <p>
        <i>Övers. Peter Samuelsson. Nirstedt Litteratur, 390 sidor (ny)</i>
      </p>
      <p>Egenartad och omtumlande roman som utspelar sig i det Nordirländska 1970-talets kaos.</p>
      <p>
        <b>7. Wolfgang Hilbig: </b>
        <a href="https://www.dn.se/kultur-noje/bocker/">
          <b>”Provisoriet”</b>
        </a>
      </p>
      <p>
        <i>Övers. Ludvig Berggren. Ruin, 325 sidor (ny)</i>
      </p>
      <p>En av Tysklands mest inflytelserika författare introduceras med en roman om buffertzonen DDR/BRD.</p>
      <p>
        <b>8. Sara Villius: </b>
        <a href="https://www.dn.se/kultur-noje/bocker/">
          <b>”Madonna”</b>
        </a>
      </p>
      <p>
        <i>Norstedts, 219 sidor (1)</i>
      </p>
      <p>Övertygande återkomst till romanen efter ett drygt decennium med en berättelse om vardagslunk.</p>
      <p>
        <b>9. Michel Houellebecq: </b>
        <a href="https://www.dn.se/kultur-noje/bokrecensioner/bokrecension-vad-ar-michel-houellebecqs-popularitet-ett-symtom-pa/">
          <b>”Serotonin”</b>
        </a>
      </p>
      <p>
        <i>Övers. Sara Gordan. Albert Bonniers förlag, 315 sidor (8)</i>
      </p>
      <p>Europas kanske mest kontroversiella författare utgår från jordbrukspolitiken i denna tragiska komedi.</p>
      <p>
        <b>10. Dubravka Ugresic: </b>
        <a href="https://www.dn.se/kultur-noje/bokrecensioner/bokrecension-dubravka-ugresic-med-en-rav-bakom-orat/">
          <b>”Räven”</b>
        </a>
      </p>
      <p>
        <i>Övers. Djordje Zarkovic. Albert Bonniers förlag, 305 sidor (7)</i>
      </p>
      <p>Sex essäistiska berättelser som kretsar kring räven, och listen som överlevnadsstrategi.</p>
      <details>
        <summary>Tio DN-kritiker väljer</summary>
        <p>Kritikerlistan innehåller böcker utkomna efter den 30 augusti. Förra veckans placering inom parentes. Listan röstas fram av ­DN-kritikerna Åsa Beckman, Jan Eklund, Ingrid Elam, Anna Hallberg, Rebecka Kärde, Maria Schottenius, Philip Teir, Jonas Thente, Greta ­Thurfjell, Malin Ullgren och Björn Wiman. Alla recensioner finns att läsa på <a href="https://www.dn.se/kultur-noje/bocker/">dn.se/kultur.</a></p>
      </details>
      <p> </p>
      <p>
        <a href="https://ext.dn.se/qs/widgets/arkku/image_factbox/index4.html?id=29205&amp;security=WyKky">Länk till grafik</a>
      </p>
    </article>
  </body>
</html>