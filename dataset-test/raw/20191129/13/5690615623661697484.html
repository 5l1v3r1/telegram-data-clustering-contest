<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838545-u-kiyevi-buduyut-pershiy-trotuar-z-pidigrivom"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T13:06:00+00:00"/>
    <meta property="og:title" content="У Києві будують перший тротуар з підігрівом"/>
    <meta property="og:description" content="КИЇВ. 29 листопада. УНН. У Солом'янському районі столиці незабаром має відкритися перший у Києві тротуар з підігрівом, повідомляє УНН із посиланням на …"/>
  </head>
  <body>
    <article>
      <h1>У Києві будують перший тротуар з підігрівом</h1>
      <address><time datetime="2019-11-29T13:06:00+00:00">29 Nov 2019, 13:06</time> by <a rel="author">Роман Рудський</a></address>
      <p><b>КИЇВ. 29 листопада. УНН. </b>У Солом'янському районі столиці незабаром має відкритися перший у Києві тротуар з підігрівом, повідомляє <b>УНН</b> із посиланням на пресслужбу Солом'янської районної державної адміністрації.</p>
      <p>Тротуар, де є нахил поверхні, планується облаштувати системою підігріву, яка покращить умови пересування жителів – особливо в зимовий період.</p>
      <p>Окрім нового покриття, вздовж доріжки встановлять нові бордюри, додаткові стовпи освітлення та елементи ландшафтного дизайну.</p>
      <p>Наразі підрядник завершує демонтаж старого покриття тротуару та найближчим часом розпочне основні роботи.</p>
      <p>"Вже незабаром всі ми зможемо оцінити інноваційний тротуар, який, переконана, стане прикладом для подальшого його впровадження по місту. Адже безпека - передусім", - зазначила заступник голови Солом'янської РДА Олена Горпинченко.</p>
      <p>Нагадаємо, для монтажу <a href="https://www.unn.com.ua/uk/news/1838094-dlya-golovnoyi-novorichnoyi-yalinki-u-stolitsyu-privezut-400-sosen">головної новорічної ялинки</a>, яка розташовуватиметься на Софійській площі у Києві, привезуть 400 сосен.</p>
    </article>
  </body>
</html>