<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/romania-la-campionatul-mondial-de-handbal-feminin-avancronica/"/>
    <meta property="og:site_name" content="Europa FM"/>
    <meta property="article:published_time" content="2019-11-29T13:15:16+00:00"/>
    <meta property="og:title" content="România la Campionatul Mondial de handbal feminin (avancronică)"/>
    <meta property="og:description" content="Naționala feminină de handbal va debuta în weekend la Campionatul Mondial din Japonia."/>
  </head>
  <body>
    <article>
      <h1>România la Campionatul Mondial de handbal feminin (avancronică)</h1>
      <address>
        <time datetime="2019-11-29T13:15:16+00:00">29 Nov 2019, 13:15</time>
      </address>
      <p>Naționala feminină de handbal va debuta în weekend la <b>Campionatul Mondial</b> din <b>Japonia</b>.</p>
      <p>Româncele pregătite de suedezul <b>Tomas Ryde</b> vor juca <b>5</b> meciuri în faza grupelor: sâmbătă cu <b>Spania</b>, duminică se vor lupta cu <b>Senegal</b>, la 3 decembrie cu <b>Kazahstan</b>, la 4 decembrie le vor avea în față pe jucătoarele din <b>Muntenegru</b>, iar ultima partidă va fi cea împotriva <b>Ungariei</b>, la 6 decembrie.</p>
      <p>Dacă se vor clasa printre primele 3, “tricolorele” vor într-una dintre cele două grupe principale, unde vor juca alte 3 meciuri. Apoi, primele două din grupele principale se vor confrunta în semifinale.</p>
      <p>Marile favorite sunt – în ordine: <b>Norvegia</b>, <b>Franța</b> și <b>Rusia</b>, iar cu șanse mai mari decât ale româncelor sunt cotate <b>Ungaria</b>, <b>Muntenegru</b> și <b>Spania</b>.</p>
      <p>România a fost afectată de scandalul de dopaj, după care <b>4</b> jucătoare au fost lăsate acasă: <b>Laslo</b>, <b>Buceschi</b>, <b>Bazaliu</b> și <b>Bucur</b>.</p>
      <p>Amintim, acestea au fost acuzate de “<b>Agenția Mondiala Antidoping</b>” că ar fi folosit o procedură medicală interzisă, cu laser intravenos.</p>
      <p>Practic, handbalistele autohtone au acum șansa a <b>10</b>-a din <b>24</b> de echipe, cu o cotă imensă la casele de pariuri: <b>35/1</b>.</p>
      <p>Câștigătoarea <b>Campionatului Mondial</b> din Japonia se va califica direct la <b>Jocurile Olimpice</b> de anul viitor, găzduite în aceeași țară, iar primele <b>7</b> clasate vor merge la turneele pre-olimpice.</p>
      <p>Printre atuurile <b>României</b> se numata experiența, fiindcă nu a ratat până acum nicio prezență la Mondial, precum și faptul că o are în lot pe cea mai buna handbalistă a lumii – <b>Cristina Neagu</b>, deși aceasta nu se află în formă maximă, după operația la genunchi de la începutul anului.</p>
    </article>
  </body>
</html>