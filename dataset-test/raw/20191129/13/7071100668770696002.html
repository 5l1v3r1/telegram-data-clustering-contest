<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.dziennik.pl/polityka/artykuly/614157,emilewicz-jaskowiak-ko-kolo-ratunkowe-gwozdz-do-mebla.html"/>
    <meta property="og:site_name" content="wiadomosci.dziennik.pl"/>
    <meta property="article:published_time" content="2019-11-29T13:59:00+00:00"/>
    <meta property="og:title" content="Emilewicz: Jaśkowiak nie będzie dla KO kołem ratunkowym, ale gwoździem do mebla"/>
    <meta property="og:description" content="Jeśli w prawyborach zostałby wyłoniony Jacek Jaśkowiak, to dla Koalicji Obywatelskiej nie będzie to koło ratunkowe, ale raczej gwóźdź do mebla, który nie zwiastuje pomyślności – oceniła minister rozwoju i poznańska posłanka PiS Jadwiga Emilewicz."/>
  </head>
  <body>
    <article>
      <h1>Emilewicz: Jaśkowiak nie będzie dla KO kołem ratunkowym, ale gwoździem do mebla</h1>
      <h2>Jeśli w prawyborach zostałby wyłoniony Jacek Jaśkowiak, to dla Koalicji Obywatelskiej nie będzie to koło ratunkowe, ale raczej gwóźdź do mebla, który nie zwiastuje pomyślności – oceniła minister rozwoju i poznańska posłanka PiS Jadwiga Emilewicz.</h2>
      <address>
        <time datetime="2019-11-29T13:59:00+00:00">29 Nov 2019, 13:59</time>
      </address>
      <figure>
        <img src="https://s0.dziennik.pl/pliki/12776000/12776536-minister-jadwiga-emilewicz-900-554.jpg"/>
        <figcaption>Minister Jadwiga Emilewicz / Polska Agencja Prasowa / Leszek Szymaski</figcaption>
      </figure>
      <p>Redakcja Dziennik.pl</p>
      <p>Prezydent Poznania <b>Jacek Jaśkowiak</b> jest jednym z kandydatów w <a href="https://www.dziennik.pl/tagi/prawybory">prawyborach</a> prezydenckich w <a href="https://www.dziennik.pl/tagi/po">PO</a>, w których rywalizuje z wicemarszałek Sejmu Małgorzatą Kidawa-Błońską.</p>
      <p>Emilewicz pytana przez PAP o ocenę szans Jaśkowiaka w prawyborach i w ewentualnych wyborach prezydenckich podkreśliła, że najlepszym kandydatem na prezydenta jest <a href="https://www.dziennik.pl/tagi/andrzej-duda">Andrzej Duda</a>.<i> Z nim każdy inny kandydat będzie miał poważne kłopoty</i> - powiedziała.</p>
      <p><i>Samo zgłoszenie Jacka Jaśkowiaka trochę wyglądało jak koło ratunkowe dla całego procesu wyłaniania kandydata na prezydenta przez Koalicję Obywatelską. Zgódźmy się, że <a href="https://www.dziennik.pl/tagi/prawybory">prawybory</a>, w których jest jeden kandydat są raczej fasadowe. Pytanie, na ile to była inicjatywa własna prezydenta Jaśkowiaka, na ile - namowy kolegów z <a href="https://www.dziennik.pl/tagi/ko">KO</a> – </i>powiedziała <b>Emilewicz</b>.</p>
      <p><i>Ta mocna, liberalno-lewicowa agenda, której twarzą jest prezydent Jaśkowiak będzie miała, wydaje się, innego konkurenta, bo na pewno swojego kandydata wystawi lewica. Jeśli w prawyborach zostałby wyłoniony Jacek Jaśkowiak, to dla Koalicji Obywatelskiej nie będzie to koło ratunkowe, ale raczej gwóźdź do mebla, który nie zwiastuje pomyślności </i> - dodała.</p>
      <p>Trwającą obecnie prekampanię z udziałem Małgorzaty Kidawa-Błońskiej i Jacka Jaśkowiaka zwieńczy 14 grudnia konwencja krajowa PO, która ostatecznie wskaże, kto będzie kandydatem Platformy w przyszłorocznych wyborach prezydenckich.</p>
    </article>
  </body>
</html>