<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-neet-2020-nta-national-eligibility-cum-entrance-test-registrations-begin-from-2-december-for-mbbs-bds-admission-now-aiims-jipmer-admission-through-neet-2874406.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-29T13:36:06+00:00"/>
    <meta property="og:title" content="NEET 2020: कल NTA जारी करेगा नोटिफिकेशन, नीट से ही मिलेगा AIIMS और JIPMER में दाखिला, जानें क्या हैं बदलाव"/>
    <meta property="og:description" content="NTA NEET 2020 Registration Notification: 2 दिसंबर को नेशनल टेस्टिंग एजेंसी (एनटीए) एनईईटी यूजी 2020 परीक्षा का नोटिफिकेशन जारी करेगी। देश भर के मेडिकल कॉलेजों में चलाए जा रहे एमबीबीएस ( MBBS )..."/>
  </head>
  <body>
    <article>
      <h1>NEET 2020: कल NTA जारी करेगा नोटिफिकेशन, नीट से ही मिलेगा AIIMS और JIPMER में दाखिला, जानें क्या हैं बदलाव</h1>
      <address><time datetime="2019-11-29T13:36:06+00:00">29 Nov 2019, 13:36</time> by <a rel="author">लाइव हिन्दुस्तान टीम,नई दिल्ली</a></address>
      <p>NTA NEET 2020 Registration Notification: 2 दिसंबर को नेशनल टेस्टिंग एजेंसी (एनटीए) एनईईटी यूजी 2020 परीक्षा का नोटिफिकेशन जारी करेगी। देश भर के मेडिकल कॉलेजों में चलाए जा रहे एमबीबीएस ( MBBS ) और बीडीएस ( BDS ) कोर्सेस में इसी प्रवेश परीक्षा के जरिए दाखिला होगा। यहां यह ध्यान योग्य बात है कि शैक्षणिक वर्ष 2020 से,  AIIMS और JIPMER (जवाहरलाल इंस्टीट्यूट ऑफ पोस्टग्रेजुएट मेडिकल एजुकेशन एंड रिसर्च) सहित सभी मेडिकल कॉलेजों / संस्थानों में MBBS व BDS कोर्सेज में प्रवेश के लिए NEET अनिवार्य हो गया है। पहले AIIMS और JIPMER के MBBS और BDS कोर्सेज में प्रवेश के लिए अलग-अलग प्रवेश परीक्षा आयोजित की जाती थी, लेकिन 2020 से यहां भी NEET (राष्ट्रीय पात्रता सह प्रवेश परीक्षा) के जरिए ही दाखिला होगा। </p>
      <p>नीट अंडर ग्रेजुएट 2020 परीक्षा का नोटिफिकेशन जारी होने के बाद अभ्यर्थी ntaneet.nic.in व nta.ac.in पर जाकर आवेदन कर सकेंगे। यहां से उम्मीदवार नोटिफिकेशन डाउनलोड भी कर सकेंगे। नोटिफिकेशन जारी होने के बाद पूरी डिटेल्स पढ़ लें, ताकि फॉर्म भरने में किसी प्रकार की दिक्कत न हो। </p>
      <p>इस बार नीट एंट्रेंस एग्जाम 3 मई को आयोजित किया जाएगा। परीक्षा कुल 154 शहरों में आयोजित की जाएगी। NEET Result 4 जून को जारी किया जाएगा। नीट यूजी 2020 की परीक्षा में सफल होने वाले अभ्यर्थियों को मेरिट के आधार पर देशभर के मेडिकल कालेजों में चलाए जा रहे एमबीबीएस और बीडीएस कोर्सों में एडमिशन मिलेगा। </p>
      <p>चूंकि एम्स और JIPMER परीक्षाओं को रद्द कर दिया जाएगा, इसलिए आगामी NEET परीक्षाओं के लिए आवेदकों की संख्या बढ़ना तय है।</p>
      <p><b>नीट 2019 के प्रवेश आवेदनों से आए 192 करोड़</b><br/>चिकित्सा शिक्षा और दंत चिकित्सा शिक्षा महाविद्यालयों में एमबीबीएस और बीडीएस कोर्सेज में दाखिले के लिए आयोजित होने वाली परीक्षा 'नीट-2019' (राष्ट्रीय पात्रता सह प्रवेश परीक्षा) के आवेदन शुल्क से नेशनल टेस्टिंग एजेंसी को 192 करोड़ रुपये से ज्यादा राशि अर्जित हुई है। आपको बता दें कि एमबीबीएस-बीडीएस पाठ्यक्रमों में दाखिले के लिए होने वाली एकल प्रवेश परीक्षा 'नीट-2019' देशभर के विविध शहरों में 5 मई, 2019 को आयोजन किया गया था। इस परीक्षा में भाग लेने के लिए ऑनलाइन फॉर्म भरने की प्रक्रिया 1 नवंबर, 2018 से 30 नवंबर, 2018 तक रखी गई थी। इसके लिए सामान्य एवं अन्य पिछड़ा वर्ग के अभ्यर्थियों के लिए पंजीयन शुल्क  1400 रुपये एवं एससी-एसटी इत्यादि के लिए 750 रुपये निर्धारित किया गया था। इनमें से कुल 15,19,375 अभ्यर्थियों ने पंजीयन कराया था, जिनमें से 14,10,755 अभ्यर्थियों ने परीक्षा में भाग लिया था। इस परीक्षा का परिणाम 5 जून को घोषित हुआ था।</p>
    </article>
  </body>
</html>