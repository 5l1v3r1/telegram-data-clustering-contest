<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Polityka/191129217-Wiceprezes-NIK-w-Sejmie.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-29T13:04:50+00:00"/>
    <meta property="og:title" content="Wiceprezes NIK w Sejmie"/>
    <meta property="og:description" content="W Sejmie pojawił się powołany wczoraj wiceprezes NIK, Tadeusz Dziuba. Udał się do gabinetu marszałek Sejmu. W spotkaniu uczestniczyła tez szefowa Kancelarii Sejmu."/>
  </head>
  <body>
    <article>
      <h1>Wiceprezes NIK w Sejmie</h1>
      <address><time datetime="2019-11-29T13:04:50+00:00">29 Nov 2019, 13:04</time> by <a rel="author">amk</a></address>
      <p>
        <b>W Sejmie pojawił się powołany wczoraj wiceprezes NIK, Tadeusz Dziuba. Udał się do gabinetu marszałek Sejmu. W spotkaniu uczestniczyła tez szefowa Kancelarii Sejmu.</b>
      </p>
      <p>Dziuba udał się wprost do gabinetu marszałek Sejmu Elżbiety Witek. Nie chciał odpowiadać na pytania dziennikarzy, czy przywiózł dymisję Mariana Banasia.</p>
      <p>Szef NIK zgodnie z prawem jest praktycznie nieodwoływalny, składa dymisję na ręce marszałka Sejmu.</p>
      <p>Dymisji Mariana Banasia domaga się nie tylko opozycja, ale i Prawo i Sprawiedliwość. Wczoraj po spotkaniu Jarosława Kaczyńskiego i Mariusza Kamińskiego z Marianem Banasiem partia poinformowała, że<a href="https://www.rp.pl/Prawo-i-Sprawiedliwosc/191129246-Beata-Mazurek-ponagla-Panie-Banas-pobudka.html"> oczekuje jego dymisji.</a></p>
      <p>W mediach społecznościowych Banasia ponaglała europosłanka PiS Beata Mazurek. <a href="https://www.rp.pl/Prawo-i-Sprawiedliwosc/191129246-Beata-Mazurek-ponagla-Panie-Banas-pobudka.html">"Panie Banaś, pobudka!" - nawoływała na Twitterze.</a></p>
      <p>
        <a href="https://www.rp.pl/Rzad-PiS/191129241-Morawiecki-o-Banasiu-Mamy-plan-B.html">Dziś premier Morawiecki oświadczył, że jeśli Banaś dymisji nie złoży, PiS wdroży "plan B".</a>
      </p>
      <p>Wiadomo, że Marian Banaś dziś przyszedł jak co dzień do pracy w NIK.</p>
    </article>
  </body>
</html>