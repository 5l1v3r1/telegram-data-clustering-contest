<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/pak-vs-aus-warner-labuschagne-put-on-highest-day-night-test-partnership-143693"/>
    <meta property="og:site_name" content="Wah Cricket"/>
    <meta property="article:published_time" content="2019-11-29T13:01:50+00:00"/>
    <meta property="og:title" content="PAK vs AUS: वॉर्नर, लाबुशाने का शतक, दूसरे विकेट के लिए ऑस्ट्रेलिया की तरफ से पांचवी सबसे बड़ी साझेदारी"/>
    <meta property="og:description" content="ऑस्ट्रेलिया और पाकिस्तान के बीच एडिलेड में दूसरा टेस्ट खेला जा रहा है. ये मैच डे नाइट टेस्ट और पिंक गेंद से खेला जा रहा है. यहां मैच में जहां पहले बारिश ने खलल डाली तो वहीं इसके बाद ओपनर डेविड वॉर्नर और मार्नस लाबुशाने ने पाकिस्तानी गेंदबाजों की जमकर खबर ली. डेविड वॉर्नर का साथ जो बर्न्स ज्यादा देर तक नहीं दे पाए और शुरूआत में ही वो 4 रन बनाकर पवेलियन लौट गए. इसके बाद मैदान पर वो जोड़ी थी जिसने पहले टेस्ट में धमाकेदार पारी खेली थी."/>
  </head>
  <body>
    <article>
      <h1>PAK vs AUS: वॉर्नर, लाबुशाने का शतक, दूसरे विकेट के लिए ऑस्ट्रेलिया की तरफ से पांचवी सबसे बड़ी साझेदारी</h1>
      <h2>इस सीरीज में लगातार दूसरा शतक लगाने वाले वार्नर 166 रन बनाकर नाबाद हैं जबकि लाबुशाने 126 रन बनाकर खेल रहे हैं. दोनों के बीच दूसरे विकेट के लिए 294 रनों की साझेदारी हो चुकी है.</h2>
      <address>
        <time datetime="2019-11-29T13:01:50+00:00">29 Nov 2019, 13:01</time>
      </address>
      <p>ऑस्ट्रेलिया और पाकिस्तान के बीच एडिलेड में दूसरा टेस्ट खेला जा रहा है. ये मैच डे नाइट टेस्ट और पिंक गेंद से खेला जा रहा है. यहां मैच में जहां पहले बारिश ने खलल डाली तो वहीं इसके बाद ओपनर डेविड वॉर्नर और मार्नस लाबुशाने ने पाकिस्तानी गेंदबाजों की जमकर खबर ली. डेविड वॉर्नर का साथ जो बर्न्स ज्यादा देर तक नहीं दे पाए और शुरूआत में ही वो 4 रन बनाकर पवेलियन लौट गए. इसके बाद मैदान पर वो जोड़ी थी जिसने पहले टेस्ट में धमाकेदार पारी खेली थी.</p>
      <p>वॉर्नर और लाबुशाने ने एक बार फिर पाकिस्तानी गेंदबाजों को अपनी बल्लेबाजी के दम पर बैकफुट पर ढेकल दिया. दोनों ने काफी तेजी से खेलते हुए कई शॉट्स लगाए और दूसरे टेस्ट का दिन खत्म होने तक टीम ने 1 विकेट खोकर 302 रन बना लिए. पहले दिन का यहां खेल खत्म हो चुका है और टीम ने 73 ओवरों में ही 300 रन बना लिए.</p>
      <figure>
        <iframe data-src="https://twitter.com/cricketcomau/status/1200390710261796864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इस सीरीज में लगातार दूसरा शतक लगाने वाले वार्नर 166 रन बनाकर नाबाद हैं जबकि लाबुशाने 126 रन बनाकर खेल रहे हैं. दोनों के बीच दूसरे विकेट के लिए 294 रनों की साझेदारी हो चुकी है. यह ऑस्ट्रेलिया के लिए अभी तक दूसरे विकेट के लिए पांचवीं सबसे बड़ी साझेदारी है.</p>
      <p>इन दोनों से आगे डब्ल्यू लॉरी और इयान चैपल की जोड़ी है जिसने दूसरे विकेट के लिए 298 रन बनाए थे. ए. मौरिस और डॉन ब्रेडमैन 301 और फिर वार्न-उस्मान ख्वाजा 302 के नाम हैं. पूरी संभावनाएं हैं कि वार्नर और लाबुशाने इन सभी को पीछे छोड़ देंगे.</p>
      <figure>
        <iframe data-src="https://twitter.com/cricketcomau/status/1200377256050229248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>साथ ही यह दिन-रात प्रारूप टेस्ट मैच में किसी भी विकेट के लिए अभी तक की सबसे बड़ी साझेदारी भी है.</p>
      <p>ऑस्ट्रेलिया ने टॉस जीतकर पहले बल्लेबाजी का फैसला किया. शाहीन शाह अफरीदी ने जोए बर्न्‍स (4) को आठ के कुल स्कोर पर पवेलियन भेज दिया. इसके बाद इन दोनों ने कोई और विकेट गिरने नहीं दिया और पाकिस्तानी गेंदबाजों को काफी परेशान किया.</p>
      <p>वार्नर ने अभी तक अपनी पारी में 228 गेंदों का सामना किया है और 19 चौके मारे हैं जबकि लाबुशाने ने 205 गेंदें खेली हैं और 17 चौके लगाए हैं. वार्नर के करियर का यह 23वां शतक है.</p>
    </article>
  </body>
</html>