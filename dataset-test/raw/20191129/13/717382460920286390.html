<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/cava-de-tirreni-delitto-maiorano-figli-adozione/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-29T13:16:23+00:00"/>
    <meta property="og:title" content="Cava de’ Tirreni, Delitto Maiorano: il Padre Vuole Rivederli"/>
    <meta property="og:description" content="I Figli di Nunzia Maiorano, la Donna di Cava de' Tirreni uccisa dal Marito nel 2018, presto saranno adottati dagli Zii. Intanti, il Padre, vuole vederli."/>
  </head>
  <body>
    <article>
      <h1>Cava de’ Tirreni, Delitto Maiorano: il Padre Vuole Rivederli</h1>
      <address><time datetime="2019-11-29T13:16:23+00:00">29 Nov 2019, 13:16</time> by <a rel="author" href="https://amalfinotizie.it/author/giovanna-salvio/" target="_blank">Giovanna Salvio</a></address>
      <p>Tutti ricordano l’efferata vicenda dell’<b>uccisione</b> di <b>Nunzia Maiorano</b> da parte del marito, Salvatore Siani, avvenuta il 22 Gennaio dell’anno scorso a <b>Cava de’ Tirreni</b>.</p>
      <p>Ebbene, mentre la giustizia sta facendo il suo corso sull’assassino, si pensa ad una <b>nuova vita per i tre figli</b> della donna massacrata.</p>
      <p>Infatti, presto saranno presi in adozione ufficialmente dagli zii, mentre il padre, dal carcere, ha chiesto ufficialmente di poterli rivedere.</p>
      <h3>Cava de’ Tirreni: Presto l’Adozione per i Figli di Nunzia Maiorano</h3>
      <p>Come riferisce il quotidiano <i>Il Mattino di Salerno</i> nell’edizione di ieri, il processo di adozione da parte del fratello di Nunzia e della moglie, che ora sono affidatari dei ragazzi, si sta avviando.</p>
      <p>Il tribunale di Minori competente ha infatti aperto ieri il procedimento per l’adozione dei figli della donna assassinata a <a href="https://amalfinotizie.it/cava-de-tirreni-incendio-casa-sindaco/">Cava</a> de’ Tirreni.</p>
      <p>Michele, il figlio minore che ha assistito all’omicidio, la sorella Marica, e il figlio maggiore della coppia, Giuseppe, presto diverranno figli dei loro zii.</p>
      <p>I minorenni ora sono affidati sempre a questi ultimi e vivono con loro, mentre Giuseppe si trova in una comunità.</p>
      <p>Rappresentati legalmente al momento da loro curatore speciale, l’avvocato Francesco Mazzei, essi hanno reciso ogni legame con il padre, Salvatore Siani.</p>
      <p>L’uxoricida nel frattempo, è decaduto dalla sua responsabilità genitoriale, e, probabilmente, quando il processo di adozione sarà completato, non porteranno neanche più il suo cognome.</p>
      <p>Nonostante tutto, e dopo la condanna a 30 anni di reclusione in primo grado per aver ucciso la moglie, Siani ha presentato attraverso il suo avvocato una richiesta ben precisa.</p>
      <p>L’avvocato Rosanna Carpentieri ha chiesto per il suo assistito la possibilità di incontrare di nuovo i suoi figli.</p>
      <p>In effetti, Siani sarà a breve trasferito in un carcere del Nord Italia, e probabilmente vorrà salutare la prole per l’ultima volta.</p>
      <p>La giudice D’Avino non ha potuto però prendere in considerazione tale richiesta poichè è necessaria lo smistamento della stessa al tribunale ordinario.</p>
      <p>L’udienza di ieri si è concentrata piuttosto sui piccoli che stanno affrontando in questo periodo un percorso psicoterapeutico per quello che hanno passato.</p>
      <p>Fortunatamente si stanno riprendendo, stando a quanto dicono i report degli psicologi che li hanno in cura.</p>
      <p>A contribuire al loro recupero sicuramente l’ambiente familiare armonioso che si è creato a casa degli zii materni.</p>
      <p>In bocca al lupo ai figli di Nunzia e a tutta questa famiglia.</p>
    </article>
  </body>
</html>