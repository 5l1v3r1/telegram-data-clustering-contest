<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2828072-vizit-prezidenta-gruzii-v-ukrainu-perenesli-cerez-nasiceni-grafiki-lideriv-krain-mzs.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T13:30:00+00:00"/>
    <meta property="og:title" content="Візит президента Грузії в Україну перенесли через насичені графіки лідерів країн — МЗС"/>
    <meta property="og:description" content="Взаємоприйнятні терміни візиту президента Грузії Саломе Зурабішвілі в Україну до кінця цього року не вдалося узгодити через насичені робочі графіки лідерів України та Грузії, українська сторона разом з грузинською працює над його підготовкою в наступному році."/>
  </head>
  <body>
    <article>
      <h1>Візит президента Грузії в Україну перенесли через насичені графіки лідерів країн — МЗС</h1>
      <h2>Взаємоприйнятні терміни візиту президента Грузії Саломе Зурабішвілі в Україну до кінця цього року не вдалося узгодити через насичені робочі графіки лідерів України та Грузії, українська сторона разом з грузинською працює над його підготовкою в наступному році.</h2>
      <address>
        <time datetime="2019-11-29T13:30:00+00:00">29 Nov 2019, 13:30</time>
      </address>
      <p>Про це у відповідь на запит Укрінформу повідомили у пресслужбі МЗС.</p>
      <p>"Українська сторона зацікавлена в підтримці високого рівня двостороннього діалогу. З цією метою розглядається питання здійснення візиту президента Грузії в Україну. Втім, з огляду на насичені робочі графіки лідерів України та <a href="https://www.ukrinform.ua/tag-gruzia">Грузії</a> не вдалося узгодити його взаємоприйнятні терміни до кінця поточного року. Ми спільно з грузинськими партнерами працюємо над підготовкою та змістовним наповненням цього візиту у наступному році", - зазначили в зовнішньополітичному відомстві.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2827944-posol-ukraini-rozpoviv-pro-pidgotovku-vizitu-prezidenta-gruzii.html">Посол України розповів про підготовку візиту президента Грузії</a>
      </blockquote>
      <p>У МЗС акцентували, що динаміка зустрічей президентів Володимира Зеленського та Саломе Зурабішвілі підтверджує стратегічний характер двосторонніх відносин. Зокрема, протягом цього року лідери держав зустрічалися у Варшаві та Нью-Йорку, а в травні президент Грузії взяла участь в урочистих заходах з нагоди інавгурації Зеленського, нагадали у пресслужбі.</p>
      <p>Як повідомлялося, раніше в адміністрації президента Грузії поінформували, що<a href="https://www.ukrinform.ua/rubric-polytics/2827577-prezident-gruzii-vidklala-vizit-do-ukraini.html">візит Зурабішвілі до України відкладено на 2020 рік</a> на прохання української сторони.</p>
    </article>
  </body>
</html>