<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/sok-ektos-ethnikis-printezis-papanikolaoy-koniaris"/>
    <meta property="og:site_name" content="The Pressroom"/>
    <meta property="article:published_time" content="2019-11-29T13:38:25+00:00"/>
    <meta property="og:title" content="Σοκ! Εκτός Εθνικής Πρίντεζης, Παπανικολάου, Κόνιαρης!"/>
    <meta property="og:description" content="Σοκ στις τάξεις της Εθνικής ομάδας μπάσκετ, μετά την επιστολή που έστειλαν σε αυτή οι Γιώργος Πρίντεζης, Κώστας Παπανικολάου και Αντώνης Κόνιαρης, στην οποία ανακοίνωσαν πως δεν πρόκειται να κατεβούν στο Προολυμπιακό Τουρνουά μπάσκετ. Οι τρεις παίκτες του Ολυμπιακού ισχυρίζονται ότι είχαν λάβει διαβεβαιώσεις από τον Ρικ Πιτίνο πως δεν θα είναι προπονητής στον Παναθηναϊκό ή κάποια άλλη ομάδα και μετά την συμφωνία του Αμερικανού προπονητή με τους «πράσινους» δεν θέλουν να βρεθούν στην μέση της διαμάχης."/>
  </head>
  <body>
    <article>
      <h1>Σοκ! Εκτός Εθνικής Πρίντεζης, Παπανικολάου, Κόνιαρης!</h1>
      <address>
        <time datetime="2019-11-29T13:38:25+00:00">29 Nov 2019, 13:38</time>
      </address>
      <p>
        <b>Σοκ στις τάξεις της Εθνικής ομάδας μπάσκετ, μετά την επιστολή που έστειλαν σε αυτή οι Γιώργος Πρίντεζης, Κώστας Παπανικολάου και Αντώνης Κόνιαρης, στην οποία ανακοίνωσαν πως δεν πρόκειται να κατεβούν στο Προολυμπιακό Τουρνουά μπάσκετ.</b>
      </p>
      <p>Οι τρεις παίκτες του <a href="https://www.thepressroom.gr/tags/olympiakos"><b>Ολυμπιακού </b></a>ισχυρίζονται ότι είχαν λάβει διαβεβαιώσεις από τον <a href="https://www.thepressroom.gr/tags/rik-pitino"><b>Ρικ Πιτίνο</b></a> πως δεν θα είναι προπονητής στον <a href="https://www.thepressroom.gr/tags/panathinaikos"><b>Παναθηναϊκό</b> </a>ή κάποια άλλη ομάδα και μετά την συμφωνία του <b>Αμερικανού προπονητή</b> με τους «<b>πράσινους</b>» δεν θέλουν να βρεθούν στην μέση της διαμάχης.</p>
      <p>Ουσιαστικά επιρρίπτουν τις ευθύνες τόσο στον <b>Πιτίνο</b>, όσο και στην <b>ΕΟΚ </b>για τους χειρισμούς της στην συγκεκριμένη περίπτωση, αλλά και για το παρελθόν (υπόθεση συμφωνίας Γιαννάκη-Ολυμπιακού το 2008, όταν ήταν στον πάγκο της Εθνικής).</p>
      <p>Αναμένεται η αντίδραση της άλλης πλευράς, ωστόσο αν δεν αλλάξουν τα δεδομένα που διαμορφώνονται τώρα, η <b>Εθνική </b>θα παραταχθεί στην <b>Βικτόρια </b>του <b>Καναδά </b>δίχως δύο βασικά στελέχη και δυνάμει ένα τρίτο που ήταν στην προεπιλογή για το <b>Παγκόσμιο Κύπελλο</b>.</p>
    </article>
  </body>
</html>