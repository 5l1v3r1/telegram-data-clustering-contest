<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/ekonomika/dalsi-propousteni-v-evropskych-automobilkach-daimler-zrusi-n/r~778468f812ae11ea9ec9ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-29T13:49:21+00:00"/>
    <meta property="og:title" content="Další propouštění v evropských automobilkách. Daimler zruší na 10 tisíc míst"/>
    <meta property="og:description" content="Automobilky teď výrazně investují do vývoje ekologičtějších a autonomních vozidel. Poptávka v Číně, která je jejich největším odbytištěm, totiž klesá."/>
  </head>
  <body>
    <article>
      <h1>Další propouštění v evropských automobilkách. Daimler zruší na 10 tisíc míst</h1>
      <address>
        <time datetime="2019-11-29T13:49:21+00:00">29 Nov 2019, 13:49</time>
      </address>
      <p>"Automobilový průmysl prochází největší proměnou ve své historii," uvedl Daimler v prohlášení, z něhož citovala agentura Reuters. Společnost se dohodla s odbory na řadě různých opatření na snížení nákladů a pracovních míst, včetně rozšíření možnosti částečného odchodu do důchodu a nabídky odchodného v Německu. Společnost také na celém světě zruší deset procent vedoucích pozic.</p>
      <p>Související</p>
      <h3>Audi se stále se neoklepalo z kauzy Dieselgate. V Německu zruší 9500 pracovních míst</h3>
      <figure>
        <img src="https://cdn.xsd.cz/resize/efa3399ce1ff3021b3017c4d8c015875_resize=240,135_.jpg?hash=7df38d11d5baf747420f3951a2e9f50e"/>
      </figure>
      <p>Daimler už tento měsíc oznámil, že chce zvýšit konkurenceschopnost, mimo jiné snížením nákladů na zaměstnance asi o 1,4 miliardy eur (téměř 36 miliard Kč) do konce roku 2022.</p>
      <p>Automobilka Audi z koncernu Volkswagen v úterý uvedla, že v Německu do roku 2025 zruší asi 9500 pracovních míst. Chce tak ušetřit miliardy eur a přizpůsobit výrobu éře elektromobilů.</p>
      <p>Další německá automobilka BMW rovněž tento týden informovala, že vedení dosáhlo se zaměstnanci dohody, která umožní vyhnout se "drastickým opatřením".</p>
      <p>Snižování počtu pracovních míst i nákladů nedávno oznámili rovněž dva z významných dodavatelů automobilového průmyslu - německý výrobce automobilových součástek Continental a výrobce osvětlovací techniky Osram.</p>
      <p>Pod koncern Daimler spadá i společnost EvoBus, která v Holýšově na Domažlicku vyrábí skelety a části karoserií autobusů.</p>
    </article>
  </body>
</html>