<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/kabmin-oholosyv-novyi-konkurs-na-posadu-holovy-derzhkino-203716.html"/>
    <meta property="og:site_name" content="5 канал"/>
    <meta property="article:published_time" content="2019-11-29T13:52:00+00:00"/>
    <meta property="og:title" content="Кабмін оголосив новий конкурс на посаду голови Держкіно"/>
    <meta property="og:description" content="Держава врахує рішення суду – якщо генпродюсер ОМКФ оскаржуватиме результати попереднього відбору"/>
  </head>
  <body>
    <article>
      <h1>Кабмін оголосив новий конкурс на посаду голови Держкіно</h1>
      <address>
        <time datetime="2019-11-29T13:52:00+00:00">29 Nov 2019, 13:52</time>
      </address>
      <p>Кабінет Міністрів на засідання 27 листопада ухвалив рішення про оголошення нового конкурсу на посаду голови Державного агентства України з питань кіно. Про це заявив міністр культури, молоді та спорту Володимир Бородянський на пресконференції, передає "<a href="https://www.ukrinform.ua/rubric-society/2827744-urad-ogolosiv-novij-konkurs-na-posadu-golovi-derzkino.html">Укрінформ</a>".</p>
      <p>"Рішенням Кабінету Міністрів оголошено новий конкурс", – зазначив Бородянський.</p>
      <p>Перший заступник міністра культури Анатолій Максимчук уточнив, що якщо генеральний продюсер Одеського міжнародного кінофестивалю Юлія Сінкевич – яка не пройшла останній етап відбору на посаду голови Держкіно – оскаржуватиме результати в суді, то держава обов'язково врахує рішення Феміди.</p>
      <p>"Якщо буде судове рішення, що були якісь порушення, то відповідно, треба буде поновити права цієї людини. І від того, яким буде рішення суду, залежатиме, як держава має на це реагувати. Ми не можемо передбачити, що саме буде написано у рішенні суду", – заявив Максимчук.</p>
      <p><i><b>Дивіться також:</b></i> <a href="https://www.5.ua/suspilstvo/kinoskandal-po-ukrainsky-chomu-iedyna-kandydatka-na-posadu-holovy-derzhkino-ne-proishla-spivbesidu-203495.html">Кіноскандал по-українськи: чому єдина кандидатка на посаду голови Держкіно не пройшла співбесіди</a></p>
    </article>
  </body>
</html>