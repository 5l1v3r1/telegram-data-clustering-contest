<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/29/viadotto-crollato-sulla-a6-riaperta-la-carreggiata-sud-dellautostrada-top10_20191129_140022/"/>
    <meta property="og:site_name" content="Askanews"/>
    <meta property="article:published_time" content="2019-11-29T13:00:22+00:00"/>
    <meta property="og:title" content="Viadotto crollato sulla A6, riaperta la carreggiata sud dell’autostrada"/>
    <meta property="og:description" content="Genova, 29 nov. (askanews) – E’ stato riaperto poco dopo le 11 il tratto dell’autostrada A6 Torino-Savona chiuso da domenica scorsa dopo il crollo del viadotto “Madonna del Monte” a causa di una frana. Lo ha annunciato su Facebook il governatore della Liguria, Giovanni Toti. “Pochi minuti fa – ha scritto Toti – ha riaperto […]"/>
  </head>
  <body>
    <article>
      <h1>Viadotto crollato sulla A6, riaperta la carreggiata sud dell’autostrada</h1>
      <address>
        <time datetime="2019-11-29T13:00:22+00:00">29 Nov 2019, 13:00</time>
      </address>
      <figure>
        <img src="http://www.askanews.it/wp-content/uploads/2019/11/20191129_140012_1DB18A41.jpg"/>
      </figure>
      <p>Genova, 29 nov. (askanews) – E’ stato riaperto poco dopo le 11 il tratto dell’autostrada A6 Torino-Savona chiuso da domenica scorsa dopo il crollo del viadotto “Madonna del Monte” a causa di una frana. Lo ha annunciato su Facebook il governatore della Liguria, Giovanni Toti. “Pochi minuti fa – ha scritto Toti – ha riaperto la carreggiata sud dell’autostrada A6 Torino Savona, interrotta dalla frana. Si viaggia a doppio senso di marcia, ma è già un grande traguardo per chi si sposta in Liguria e soprattutto nel ponente”.</p>
      <p>“Un respiro di sollievo – ha sottolineato il governatore – anche per chi usa il treno: la situazione stamattina, rispetto ai scorsi giorni, è migliorata e grazie all’aumento dei posti concordato da Regione Liguria i passeggeri viaggiano meglio e con meno ritardi. Forza Liguria e forza liguri – ha concluso Toti – insieme ce la faremo anche questa volta!”.</p>
      <p>fos/sam</p>
    </article>
  </body>
</html>