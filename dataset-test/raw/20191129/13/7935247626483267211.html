<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sahaya-yabanci-maddeye-gozalti-216723h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T13:14:42+00:00"/>
    <meta property="og:title" content="Sahaya yabancı maddeye gözaltı"/>
    <meta property="og:description" content="Başakşehir-Roma maçında Pellegrini tribünden atılan madeni 1 lirayla yaralanmıştı."/>
  </head>
  <body>
    <article>
      <h1>Sahaya yabancı maddeye gözaltı</h1>
      <h2>Başakşehir-Roma maçında Pellegrini tribünden atılan madeni 1 lirayla yaralanmıştı.</h2>
      <address>
        <time datetime="2019-11-29T13:14:42+00:00">29 Nov 2019, 13:14</time>
      </address>
      <p>UEFA Avrupa Ligi'nde Başakşehir'in konuğu olan Roma'da maçın 53. dakikasında Lorenzo Pellegrini'nin tribünden yabancı madde atılması sonucu yaralanmasıyla ilgili gözaltı sayısı 3'e yükseldi. Yapılan incelemede Pellegrini'ye madeni 1 lira atıldığı belirlendi. Pellegrini'nin yaralanmasıyla ilgili İstanbul Spor Şube Müdürlüğü'ne bağlı ekipler tarafından inceleme başlatıldı. Çalışmalar sonucunda, sahaya yabancı madde attığı belirlenen Y.Y. (37) ve M.A.(32) gözaltına alındı. Şüphelilerden Y.Y.'nin 'kasten yaralama' ve 'sahtecilik' suçlarından sabıka kaydı olduğu belirlenirken, her 2 şüpheli hakkında '6222 sayılı Kanun'a muhalefet'ten adli işlem yapıldı. Olayla ilgili çalışma sürerken, 18 yaşından küçük olduğu belirlenen bir kişi daha gözaltına alındı.</p>
    </article>
  </body>
</html>