<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550897.html/%D8%AF%D9%88%D9%84%D8%AA-%D9%86%D8%A8%D8%A7%DB%8C%D8%AF-%D8%AF%D8%B1-%D9%85%D9%88%D8%B6%D9%88%D8%B9-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D9%87-%D9%85%D8%B1%D8%AF%D9%85-%D8%B4%D9%88%DA%A9-%D9%88%D8%A7%D8%B1%D8%AF-%D9%85%DB%8C-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T13:36:00+00:00"/>
    <meta property="og:title" content="دولت نباید در موضوع افزایش قیمت بنزین به مردم شوک وارد می‌کرد"/>
    <meta property="og:description" content="حجت‌الاسلام نوفرستی با بیان این‌که مردم هرگز کوتاهی مسئولان را بی‌پاسخ نخواهند گذاشت گفت: پاسخ مردم این است در انتخابات، درست و با شاخصه‌هایی که دین معین می‌کند و افرادی که راه امام و انقلاب اسلامی را باور داشته باشند انتخاب می‌کنیم."/>
  </head>
  <body>
    <article>
      <h1>دولت نباید در موضوع افزایش قیمت بنزین به مردم شوک وارد می‌کرد</h1>
      <h2>امام جمعه موقت بیرجند:</h2>
      <address>
        <time datetime="2019-11-29T13:36:00+00:00">29 Nov 2019, 13:36</time>
      </address>
      <p>حجت‌الاسلام نوفرستی با بیان این‌که مردم هرگز کوتاهی مسئولان را بی‌پاسخ نخواهند گذاشت گفت: پاسخ مردم این است در انتخابات، درست و با شاخصه‌هایی که دین معین می‌کند و افرادی که راه امام و انقلاب اسلامی را باور داشته باشند انتخاب می‌کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.khavarestan.ir/news/93153/%D8%AF%D9%88%D9%84%D8%AA-%D9%86%D8%A8%D8%A7%DB%8C%D8%AF-%D8%AF%D8%B1-%D9%85%D9%88%D8%B6%D9%88%D8%B9-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D9%87-%D9%85%D8%B1%D8%AF%D9%85-%D8%B4%D9%88%DA%A9-%D9%88%D8%A7%D8%B1%D8%AF-%D9%85%DB%8C%E2%80%8C%DA%A9%D8%B1%D8%AF-%D9%85%D8%B1%D8%AF%D9%85-%D9%87%D8%B1%DA%AF%D8%B2-%DA%A9%D9%88%D8%AA%D8%A7%D9%87%DB%8C-%D9%85%D8%B3%D8%A6%D9%88%D9%84%D8%A7%D9%86-%D8%B1%D8%A7">خاورستان</a>، حجت الاسلام و المسلمین غلامحسین نوفرستی امام جمعه موقت بیرجند در خطبه های امروز نمازجمعه گفت: رهبر معظم انقلاب اسلامی در دیدار اخیر با بسیجیان از مردم تقدیر کردند و فرمودند "تکریم و تعظیم عمیقِ خودم را به ملّت بزرگ ایران به مناسبت این حرکت پُرشکوهی که در این چند روز انجام دادند تقدیم و عرض می‌کنم. حقیقتاً ملّت ایران یک بار دیگر ثابت کردند که قدرتمند و باعظمتند"</p>
      <p>وی با بیان این که در هر نظامی مردم خیلی نقش دارند افزود: در زمینه سازی ظهور امام زمان(عج) ایمان مردم و حضور در صحنه ها مهم است.   قائم مقام نماینده ولی فقیه در خراسان جنوبی گفت: مردم تکلیف خودشان را که حمایت از نظام اسلامی است انجام دادند.   حجت الاسلام نوفرستی تصریح کرد: کار دشمن این است که در فتنه ها همه کم کاری ها و آسیب هایی که می توانست مدیریت شود را به حساب اصل نظام بگذارند اما حواس مردم جمع است.   وی با بیان این که نظام ما نظام مردم سالاری دینی است افزود: در گذشته استکبار جهانی و طاغوت برای ما تصمیم می گرفتند اما امام خمینی(ره) این فرصت را به ما داد تا خودمان تصمیم بگیریم و مدیران را انتخاب کنیم.   امام جمعه موقت بیرجند گفت: مردم، نمایندگان مجلس شورای اسلامی، رئیس جمهور و خبرگان رهبری را انتخاب می کنند.   حجت الاسلام نوفرستی تصریح کرد: در جایی که صحیح انتخاب کردیم، افتخار می کنیم مانند انتخاب نماینده مردم خراسان جنوبی در مجلس خبرگان رهبری که امروز به عنوان رئیس قوه قضائیه فعالیت می کند و امید داریم بار سنگینی از دوش مقام معظم رهبری بردارد.   وی اظهار کرد: مدیران اجرایی باید مدیریت می کردند و در موضوع افزایش قیمت بنزین به مردم شوک وارد نمی کردند.   امام جمعه موقت بیرجند گفت: نمی شود رئیس جمهور بگوید صبح جمعه متوجه شدم چه خبر است! این پاسخ درست نیست.   حجت الاسلام نوفرستی تاکید کرد: مردم هرگز کوتاهی مسئولان را بی پاسخ نخواهند گذاشت.   وی افزود: پاسخ مردم این است در انتخابات، درست و با شاخصه هایی که دین معین می کند و افرادی که راه امام و انقلاب اسلامی را باور داشته باشند انتخاب می کنیم.   امام جمعه موقت بیرجند گفت: رهبر معظم انقلاب اسلامی فرمودند "اسلام پرچم‌دار عدالت و آزادی است؛ اسلام پرچم‌دار عدالت است، پرچم‌دار آزادی است، آن هم پرچم‌دار بی‌رودربایستی، پرچم‌دار صریح"   حجت الاسلام نوفرستی افزود: اسلام ناب با هرگونه بی عدالتی، فساد و بردگی مخالف است و با جدیت با آن مبارزه می کند.   وی اظهار کرد: بسیج یعنی همه انسان های مومن و متعهد به اسلام و انقلاب در هر جای عالم.   قائم مقام نماینده ولی فقیه در خراسان جنوبی گفت: بسیج مستضعفان پدیده بی نظیری که کاملا متکی به اندیشه قرآنی و انقلابی است و خداوند آن را در قلب امام خمینی(ره) قرار داد.   حجت الاسلام نوفرستی اظهار کرد: بعد از تسخیر لانه جاسوسی آمریکا در ایران، امام خمینی(ره) دستور تشکیل بسیج را دادند و تهدید را به فرصت تبدیل کردند.   وی گفت: آمریکایی ها ضدآزادی عمل می کنند اما ما در مقابل آن ها هستیم.   انتهای پیام/</p>
    </article>
  </body>
</html>