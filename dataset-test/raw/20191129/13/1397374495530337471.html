<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/zvezda-ce-biti-jaca-protiv-olimpijakosa-sa-njima-u-evropsko-prolece-394053.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T13:43:00+00:00"/>
    <meta property="og:title" content="Zvezda će biti jača protiv Olimpijakosa, sa njima u evropsko proleće?"/>
    <meta property="og:description" content="Partizan je sinoć izgubio šanse za ostanak u Evropi i na proleće, Zvezda ima još jednu šansu."/>
  </head>
  <body>
    <article>
      <h1>Zvezda će biti jača protiv Olimpijakosa, sa njima u evropsko proleće?</h1>
      <h2>Partizan je sinoć izgubio šanse za ostanak u Evropi i na proleće, Zvezda ima još jednu šansu.</h2>
      <address><time datetime="2019-11-29T13:43:00+00:00">29 Nov 2019, 13:43</time> by <a rel="author">Darko Mitrović</a></address>
      <p>Nadali smo se da će oba naša kluba uspeti da prođu grupnu fazu Lige šampiona, odnosno Lige Evrope, ali šokantnim remijem u Hagu Partizan polako privodi kraju svoj ovosezonski evropski put. <br/><br/>Ostaje da sačekamo rasplet u Ligi šampiona, gde Crvena zvezda ima šansu za osvajanje trećeg mesta u svojoj grupi i za plasman u 1/16 finala Lige Evrope. <br/><br/>U poslednjem kolu srpski šampion gostuje u Pireju protiv direktnog rivala za pomenutu poziciju, ekipe Olimpijakosa. <br/><br/>Ono što može da ohrabri beogradske crveno-bele uoči ovog dvoboja jeste informacija koju je danas objavio ''<anchor name=""/><a href="http://zurnal.rs/fudbal/zvezda/89289/pavkov-spreman-za-olimpijakos">Žurnal</a>'' i po kojoj će napadač <b>Milan Pavkov</b> najverovatnije biti spreman za duel sa Atinjanima. <br/><br/>On je povređen još 6. novembra protiv Totenhema, od tada pauzira, a kako sada stoje stvari, trener Milojević imaće u poslednjem kolu Lige šampiona veći izbor kada su napadači u pitanju. <br/><br/>Ostaje još da sačekamo kakva će situacija biti sa Dušanom Jovančićem, koji je takođe imao problema sa povredom.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/zvezda-vreme-za-veliku-rekonstrukciju-ko-odlazi-od-stranaca-394040.html"/>
        <a href="https://www.sportske.net/vest/domaci-fudbal/delije-prihvatate-li-ovo-izvinjenje-394033.html"/>
        <a href="https://www.sportske.net/vest/domaci-fudbal/lose-vesti-za-srpski-fudbal-evo-koliko-predstavnika-cemo-imati-u-ls-le-i-lk-394007.html"/>
        <a href="https://www.sportske.net/vest/domaci-fudbal/zvezda-odredila-cene-karata-za-vozdovac-393994.html"/>
        <a href="https://www.sportske.net/vest/domaci-fudbal/pronadjen-termin-za-odlozene-utakmice-zvezde-i-partizana-morace-na-pauzu-par-dana-kasnije-393981.html"/>
      </related>
    </article>
  </body>
</html>