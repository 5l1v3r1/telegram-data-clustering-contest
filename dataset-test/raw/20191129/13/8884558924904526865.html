<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/brez-zgodbe"/>
    <meta property="og:site_name" content="Primorske novice"/>
    <meta property="article:published_time" content="2019-11-29T13:38:31+00:00"/>
    <meta property="og:title" content="Brez zgodbe"/>
    <meta property="og:description" content="Za portoroške košarkarje je bila sreda znova delovna, saj morajo nadoknaditi zaostale tekme. Iz Celja so se domov vrnili s pričakovanim porazom."/>
  </head>
  <body>
    <article>
      <h1>Brez zgodbe</h1>
      <address><time datetime="2019-11-29T13:38:31+00:00">29 Nov 2019, 13:38</time> by <a rel="author">Rok Maver</a></address>
      <p>
        <b>Za portoroške košarkarje je bila sreda znova delovna, saj morajo nadoknaditi zaostale tekme. Iz Celja so se domov vrnili s pričakovanim porazom.</b>
      </p>
      <figure>
        <img src="https://static.primorske.si/foto/highres/gnweb/721734_kosarka.jpg"/>
        <figcaption>Foto: Tomaž Primožič/FPA</figcaption>
      </figure>
      <h3>Celje : Portorož 85:66</h3>
      <p><b>Dvorana OŠ Celje, gledalcev 50</b>, sodnika: Maguša (Lenart v Slovenskih Goricah) in Kos (Log pri Brezovici); četrtine - 27:22, 12:12, 19:12, 27:20.</p>
      <p><b>Portorož</b>: Tovilović 3 (4:3), Kavgić 12 (4:2), Miklavčič 9, Borse 2, Bahor 8 (1:1), Rožanc 4, Zupan 18 (7:5), Kojadinović 2, A. Cvetičanin 4, Katonar 4 (2:1). Trener: Igor Kešelj.</p>
      <p>Že rezultati četrtin kažejo, da tekma ni imela skoraj nobene zgodbe, gostje pa tudi niso pretirano izzivali usode, vsaj tako kaže porazdelitev igralnih minut desetim igralcem. Štiri izenačenja in dve spremembi vodstva do devete minute tekme so v Celju zmogli Portorožani, ki nadaljujejo z igranjem zaostalih tekem zaradi nastopa<b> Adina Kavgića</b> na mednarodnih turnirjih košarke 3x3. Pri domačih je pet igralcev doseglo in preseglo deset točk, 22 točk je za Celje prispeval <b>Matic Perger</b>, ostali pa so se gibali pri desetih točkah. Celjani so bili krepko boljši tudi v skoku (45:31).</p>
    </article>
  </body>
</html>