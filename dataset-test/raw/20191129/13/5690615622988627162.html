<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838548-sprava-khreschenogo-batka-kontrabandi-alperin-v-sudi-poprosiv-viklikati-likarya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T13:13:00+00:00"/>
    <meta property="og:title" content="Справа &quot;Хрещеного батька контрабанди&quot;: Альперін в суді попросив викликати лікаря"/>
    <meta property="og:description" content="КИЇВ. 29 листопада. УНН. Вищий антикорупційний суд оголосив перерву в розгляді клопотання про обрання запобіжного заходу для одеського бізнесмена Вадима …"/>
  </head>
  <body>
    <article>
      <h1>Справа "Хрещеного батька контрабанди": Альперін в суді попросив викликати лікаря</h1>
      <address><time datetime="2019-11-29T13:13:00+00:00">29 Nov 2019, 13:13</time> by <a rel="author">Анна Мурашко</a></address>
      <p><b>КИЇВ. 29 листопада. УНН.</b> Вищий антикорупційний суд оголосив перерву в розгляді клопотання про обрання запобіжного заходу для одеського бізнесмена Вадима Альперіна через необхідність викликати йому лікаря, передає кореспондент <b>УНН</b>.</p>
      <p>“Задовольнити клопотання та відкласти розгляд справи до 14:00 з урахуванням обідньої перерви. І за цей час викликати підозрюваному медиків для того аби з’ясувати його стан здоров’я та можливості продовження засідання за його участі”, — сказала суддя.</p>
      <p>Нагадаємо, прокурори Спеціалізованої антикорупційної прокуратури будуть клопотати у суді про обрання для бізнесмена Вадима Альперіна арешту з можливістю <a href="https://www.unn.com.ua/uk/news/1838430-prokurori-prositimut-dlya-alperina-aresht-iz-zastavoyu-u-288-mln-grn">внесення застави</a> у розмірі 288 млн 150 тис. грн.</p>
      <p>Як повідомляв <b>УНН</b>, “хрещеному батьку контрабанди” Альперіну <a href="https://www.unn.com.ua/uk/news/1838336-khreschenomu-batku-kontrabandi-alperinu-povidomleno-pro-pidozru">повідомлено</a> про підозру.</p>
      <p>Нагадаємо, детективи НАБУ раніше <a href="https://www.unn.com.ua/uk/news/1837888-nabu-zatrimalo-simokh-mitnikiv">затримали</a> 10 осіб, зокрема, 7 співробітників органів митного контролю, за підозрою у вчиненні злочинів, пов’язаних із порушенням митного законодавства. Серед <a href="https://www.unn.com.ua/uk/news/1838155-tupalskomu-ta-sche-shistom-mitnikam-ogolosili-pidozru">них</a> і заступник начальника Київської міської митниці ДФС Сергій Тупальський.</p>
    </article>
  </body>
</html>