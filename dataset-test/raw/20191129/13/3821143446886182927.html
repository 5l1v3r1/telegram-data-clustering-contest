<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/nordest/padova/ndrangheta_pestaggio_parenti_per_eredita-4894521.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-11-29T13:15:00+00:00"/>
    <meta property="og:title" content="Ingaggia criminali della 'ndrangheta per intimidire i parenti, nei guai due padovani"/>
    <meta property="og:description" content="Ha assoldato dei criminali legati alla 'ndrangheta per intimidire il nipote e la cognata per risolvere una controversia economica legata ad una eredità. Il suo proposito però..."/>
  </head>
  <body>
    <article>
      <h1>Ingaggia criminali della 'ndrangheta per intimidire i parenti, nei guai due padovani</h1>
      <address>
        <time datetime="2019-11-29T13:15:00+00:00">29 Nov 2019, 13:15</time>
      </address>
      <p>Ha assoldato dei criminali legati alla 'ndrangheta per <b>intimidire il nipote e la cognata</b> per risolvere una controversia economica legata ad una <b>eredità</b>. Il suo proposito però è stato scoperto dai carabinieri mentre indagavano sulla cosca 'ndranghetista dei Bellocco di Rosarno (Reggio Calabria). Gli autori materiali dell'aggressione ai danni del nipote è stato eseguito da tre cittadini stranieri, ingaggiati a loro volta da <b>due padovani</b>.<br/><br/>Per questo è finita in carcere <b>Marta Magri</b>, mantovana 56enne, nell'operazione Hope che ha portato in carcere 9 persone tra Calabria, <b>Veneto </b>e Lombardia, e collegata all'operazione "Magma" che ha disarticolato il clan Bellocco in tutta Italia.<br/><br/>La Magri si era rivolta ad<b> Antonio Loprete</b>, 56 ani, organico alla cosca dei Bellocco, che a sua volta aveva affidato l'azione intimidatoria al nipote <b>Francesco Corrao</b>. Il 24 gennaio del 2018, però, quest'ultimo è finito in carcere per un'altra vicenda e così Loprete se n'è occupato in prima persona, andando con il figlio Antonio di 26 anni a Bagnolo San Vito (Mantova), senza però riuscire a portare a termine l'aggressione. A quel punto<b> Loprete ha assegnato l'incarico a Alberto Campagnaro, 49 anni e a Alberto Reale, 42 anni, entrambi padovani</b>, pagati dalla Magri con 3mila euro.<br/><br/>Il 19 giugno il nipote della Magri è stato <b>picchiato a sangue</b> mentre usciva da una tabaccheria di Governolo (Mantova) ed è stato costretto al ricovero in ospedale per le gravi ferite riportate, giudicate guaribili in 40 giorni. Gli <b>autori materiali</b> dell'aggressione sono stati un moldavo,<b> Gheorghe Lozovan</b>, 43 anni, e gli albanesi <b>Eduard Keta</b>, 35 anni e <b>Kleant Curri</b>, 25 anni, ingaggiati dai due padovani, che avevano coinvolto anche Roberto Bortolotto, 58 anni di Padova, tutti finiti oggi in manette.</p>
    </article>
  </body>
</html>