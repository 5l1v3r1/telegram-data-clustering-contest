<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/migranti-barcone-lampedusa-naufragio-robot-morti-3123237/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T13:29:26+00:00"/>
    <meta property="og:title" content="Migranti, barcone affondato vicino Lampedusa: robot individua relitto e salme"/>
    <meta property="og:description" content="AGRIGENTO – Il barcone è affondato sabato 23 novembre al largo dell’isola dei Conigli di Lampedusa e ora un robot della Guardia Costiera ha individuato il relitto e ha confermato la presenza di cadaveri.  I sub della Guardia costiera sono arrivati a Lampedusa la mattina di venerdì 29 novembre e hanno iniziato le immersioni in mare, dove sabato pomeriggio si è verificato il naufragio di un barcone partito dalla Libia con circa 170 persone a bordo.Anastasia Kylemnyk oggi accusata per la droga. Ieri disse: “La droga non c’entra”Eniola Aluko nell’Italia razzista. La calciatrice spiega la “regola del negozio” La Guardia costiera, con l’aiuto dei pescatori di Lampedusa, ha rinvenuto una traccia sonar che potrebbe coincidere con l’imbarcazione affondata che dovrebbe trovarsi a circa 40 metri di profondità. Il Rov del nucleo sommozzatori della Guardia costiera ha dato conferma del rinvenimento del barcone, ma non è stato possibile stabilire quante fossero le salme affondate, date le cattive condizioni di visibilità in…"/>
  </head>
  <body>
    <article>
      <h1>Migranti, barcone affondato vicino Lampedusa: robot individua relitto e salme</h1>
      <address><time datetime="2019-11-29T13:29:26+00:00">29 Nov 2019, 13:29</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/guardia-costiera-ansa.jpg"/>
        <figcaption>Foto archivio ANSA</figcaption>
      </figure>
      <p>AGRIGENTO – Il <a href="http://www.blitzquotidiano.it/cronaca-italia/migranti-naufragio-lampedusa-morti-dispersi-3120873/"><b>barcone</b> </a>è affondato sabato 23 novembre al largo dell’isola dei Conigli di Lampedusa e ora un robot della Guardia Costiera ha individuato il relitto e ha confermato la presenza di cadaveri. </p>
      <p>I sub della Guardia costiera sono arrivati a Lampedusa la mattina di venerdì 29 novembre e hanno iniziato le immersioni in mare, dove sabato pomeriggio si è verificato il naufragio di un barcone partito dalla Libia con circa 170 persone a bordo.</p>
      <figure>
        <a href="https://www.blitzquotidiano.it/cronaca-italia/anastasia-kylemnyk-droga-tg1-3123219/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/anastasia-kylemnyk-droga-tg1-3123219/">
          <img src="https://static.blitzquotidiano.it/wp/wp-content/uploads/2019/11/anastasia-kylemnyk-tg1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/anastasia-kylemnyk-droga-tg1-3123219/">Anastasia Kylemnyk oggi accusata per la droga. Ieri disse: “La droga non c’entra”</a>
      </h3>
      <figure>
        <a href="https://www.blitzquotidiano.it/cronaca-italia/eniola-aluko-regola-negozio-3123226/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/eniola-aluko-regola-negozio-3123226/">
          <img src="https://static.blitzquotidiano.it/wp/wp-content/uploads/2019/11/aluko_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/eniola-aluko-regola-negozio-3123226/">Eniola Aluko nell’Italia razzista. La calciatrice spiega la “regola del negozio”</a>
      </h3>
      <p>La Guardia costiera, con l’aiuto dei pescatori di Lampedusa, ha rinvenuto una traccia sonar che potrebbe coincidere con l’imbarcazione affondata che dovrebbe trovarsi a circa 40 metri di profondità.</p>
      <p>Il Rov del nucleo sommozzatori della Guardia costiera ha dato conferma del rinvenimento del barcone, ma non è stato possibile stabilire quante fossero le salme affondate, date le cattive condizioni di visibilità in fondo al mare.  A coordinare anche questa fase di ricerche è il procuratore aggiunto di Agrigento, Salvatore Vella, che nelle ore immediatamente successive alla tragedia ha aperto un fascicolo d’inchiesta. Al momento sono cinque le salme recuperate. I dispersi sarebbero una quindicina. (Fonte ANSA)</p>
    </article>
  </body>
</html>