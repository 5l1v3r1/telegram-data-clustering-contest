<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayina-opinilasya-v-top-3-krayin-yevropi-za-kilkistyu-vidkritih-kav-yaren-u-2019-roci-331337_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T13:51:00+00:00"/>
    <meta property="og:title" content="Україна опинилася в Топ-3 країн Європи за кількістю відкритих кав'ярень у 2019 році"/>
    <meta property="og:description" content="За рік в нашій країні відкрилося на 16% кав'ярень більше, ніж у 2018."/>
  </head>
  <body>
    <article>
      <h1>Україна опинилася в Топ-3 країн Європи за кількістю відкритих кав'ярень у 2019 році</h1>
      <h2>За рік в нашій країні відкрилося на 16% кав'ярень більше, ніж у 2018.</h2>
      <address>
        <time datetime="2019-11-29T13:51:00+00:00">29 Nov 2019, 13:51</time>
      </address>
      <p>Україна увійшла в першу трійку європейських країн за кількістю відкритих <b><a href="https://dt.ua/TECHNOLOGIES/vcheni-rozpovili-pro-novu-korist-vzhivannya-kavi-329065_.html">кав'ярень</a> </b>у 2019 році. Як повідомляє Blackfield Coffee з посиланням на дані звіту Project Cafe 2020, за цей рік в нашій країні відкрилося на 16% більше кав'ярень, ніж за минулий.</p>
      <p>Швидше за звітний період кав'ярні відкривалися тільки в Румунії та Казахстані. Найбільше кількість кав'ярень скоротилася в Туреччині, Угорщині, Бельгії та Швеції.</p>
      <p>На даний момент на ринку Європи працює 37598 кав'ярень, за 2019 рік їхня кількість зросла на 3,4%. Очікується, що до 2025 року кількість європейських кав'ярень підвищиться до 45 тисяч.</p>
      <p>У звіті Allegra уточнюють, що беруть до уваги відкриття кафе і закладів з кавою у всіх категоріях. Найбільш активними гравцями ринку залишаються великі мережі на зразок Starbucks, McCafe від McDonald's та Costa Coffee - ці три компанії відповідальні за майже чверть всього європейського ринку кав'ярень. Лідером європейського ринку залишається мережа кав'ярень Costa Coffee (3154 кав'ярні), слідом йдуть Starbucks (2781 кав'ярня) і McCafe (2469 кав'ярень).</p>
      <figure>
        <img src="https://image.zn.ua/media/images/original/Nov2019/246299.jpg"/>
        <figcaption>Blackfield Coffee</figcaption>
      </figure>
      <p><a href="https://dt.ua/ECONOMICS/kava-podorozhchala-bilsh-nizh-na-25-331183_.html"><b>Ціни на каву в зернах підскочили більш ніж на 25% протягом останніх тижнів на ознаках скорочення виробництва у Латинській Америці</b></a>. Котирування ф'ючерсів досягли $ 1,173 за фунт на Intercontinental Exchange (ICE) у порівнянні з приблизно 93 центів в середині жовтня на побоюваннях недостатності поставок.</p>
      <footer>За матеріалами: <a href="https://dt.ua/go/aHR0cHM6Ly9ibGFja2ZpZWxkLmNvZmZlZS8=">Blackfield Coffee</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>