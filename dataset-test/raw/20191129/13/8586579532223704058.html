<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/cumhurbaskani-erdogandan-macrona-beyin-olumu-tepkisi-258384h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T13:04:00+00:00"/>
    <meta property="og:title" content="Cumhurbaşkanı Erdoğan’dan Macron’a ‘beyin ölümü’ tepkisi"/>
    <meta property="og:description" content="Cumhurbaşkanı ve Recep Tayyip Erdoğan, Türkiye ve Barış Pınarı Harekâtı karşıtı açıklamalarda bulunan Fransa Cumhurbaşkanı Macron’un ‘NATO’nun beyin ölümü gerçekleşti’ sözlerine atıfta bulunarak, “Önce sen beyin ölümünü bir kontrol ettir. Çünkü bu ifadeler ancak senin gibi beyin ölümü gerçekleşmiş olanlara yakışır” diyerek tepki gösterdi."/>
  </head>
  <body>
    <article>
      <h1>Cumhurbaşkanı Erdoğan’dan Macron’a ‘beyin ölümü’ tepkisi</h1>
      <address><time datetime="2019-11-29T13:04:00+00:00">29 Nov 2019, 13:04</time> by <a rel="author">Yeni Çağ Gazetesi</a></address>
      <p>
        <b>Cumhurbaşkanı ve Recep Tayyip Erdoğan, Türkiye ve Barış Pınarı Harekâtı karşıtı açıklamalarda bulunan Fransa Cumhurbaşkanı Macron’un ‘NATO’nun beyin ölümü gerçekleşti’ sözlerine atıfta bulunarak, “Önce sen beyin ölümünü bir kontrol ettir. Çünkü bu ifadeler ancak senin gibi beyin ölümü gerçekleşmiş olanlara yakışır” diyerek tepki gösterdi.</b>
      </p>
      <p>Cumhurbaşkanı ve AKP Genel Başkanı Recep Tayyip Erdoğan, Marmara Üniversitesi Recep Tayyip Erdoğan Külliyesi Temel Atma töreninde konuştu.</p>
      <p>Erdoğan, Türkiye ve Barış Pınarı Harekâtı karşıtı açıklamalarda bulunan ve 'NATO'nun beyin ölümü gerçekleşti' diyen Fransa Cumhurbaşkanı Emmanuel Macron'a sert tepki gösterdi.</p>
      <p>Erdoğan şöyle konuştu:</p>
      <p>“Sayın Macron Türkiye'den sesleniyorum. Önce sen beyin ölümünü bir kontrol ettir. Çünkü bu ifadeler ancak senin gibi beyin ölümü gerçekleşmiş olanlara yakışır. Macron inanın çok tecrübesiz. Terörle mücadeleyi bilmiyor. Onun için sarı yelekliler Fransa'yı işgal etti. Türkiye'yi NATO'dan çıkarıp çıkarmamak senin haddine mi? Bu kararı sen mi veriyorsun? İstediğiniz kadar hoplayıp zıplayın... Eninde sonunda Türkiye'nin egemenlik hakkına saygı duyacaksınız. Türkiye'nin güvenliği Avrupa'nın güvenliği demektir. Türkiye güvende değilse Avrupa'nın güvenliği de pamuk ipliğine bağlıdır. Bölgedeki son terörist imha edilene kadar Türkiye harekâtlarına devam edecektir. Türkiye, Suriye'den tehditler sona erene kadar harekâtlarını sürdürecektir.”</p>
      <p>
        <b>BARIŞ PINARI HAREKÂTI’NI HEDEF ALMIŞTI</b>
      </p>
      <p>Fransa Cumhurbaşkanı Emmanuel Macron, NATO Genel Sekreteri Jens Stoltenberg ile Paris'te düzenlediği ortak basın toplantısında Türkiye ve Barış Pınarı Harekâtını hedef almıştı.</p>
      <p>Macron, "Türkiye hem Suriye'de operasyon düzenleyip, hem de NATO müttefiklerinden dayanışma beklememeli" demişti.</p>
      <related>
        <h4>İlgili Haberler</h4>
        <a href="https://www.yenicaggazetesi.com.tr/ibrahim-kalindan-macrona-gonderme-258295h.htm"/>
        <a href="https://www.yenicaggazetesi.com.tr/erdogandan-saraydaki-gorusme-iddialariyla-ilgili-aciklama-257944h.htm"/>
        <a href="https://www.yenicaggazetesi.com.tr/rahmi-turan-ozur-diliyorum-257929h.htm"/>
        <a href="https://www.yenicaggazetesi.com.tr/erdoganin-halkbank-endisesi-trumpi-harekete-gecirdi-257920h.htm"/>
        <a href="https://www.yenicaggazetesi.com.tr/macrondan-skandal-turkiye-aciklamasi-258244h.htm"/>
      </related>
    </article>
  </body>
</html>