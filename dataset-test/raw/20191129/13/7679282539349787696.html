<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-david-warner-and-marnus-labuschagne-partnership-guide-australia-on-top-huge-record-of-partnership-2874347.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-29T13:06:55+00:00"/>
    <meta property="og:title" content="वॉर्नर-लाबूशेन का कहर, पाक के खिलाफ बनाए पार्टनरशिप के कई धमाकेदार रिकॉर्ड"/>
    <meta property="og:description" content="ऑस्ट्रेलिया ने पहले टेस्ट की तरह ही ऐडिलेड में खेले जा रहे दूसरे टेस्ट में पाकिस्तान को कोई मौका न देते हुए मैच के पहले ही दिन पाकिस्तान पर शिकंजा कस लिया है। टीम को इस पॉजिशन पर पहुंचाने में सलामी..."/>
  </head>
  <body>
    <article>
      <h1>वॉर्नर-लाबूशेन का कहर, पाक के खिलाफ बनाए पार्टनरशिप के कई धमाकेदार रिकॉर्ड</h1>
      <address><time datetime="2019-11-29T13:06:55+00:00">29 Nov 2019, 13:06</time> by <a rel="author">लाइव हिन्दुस्तान टीम,नई दिल्ली</a></address>
      <p>ऑस्ट्रेलिया ने पहले टेस्ट की तरह ही ऐडिलेड में खेले जा रहे दूसरे टेस्ट में पाकिस्तान को कोई मौका न देते हुए मैच के पहले ही दिन पाकिस्तान पर शिकंजा कस लिया है। टीम को इस पॉजिशन पर पहुंचाने में सलामी बल्लेबाज डेविड वॉर्नर और युवा सनसनी मार्नस लाबूशेन का अहम रोल रहा। दोनों ने पहले टेस्ट की भांति इस मैच में शानदार शतक जड़े डाले।</p>
      <p>खास बात यह है कि दोनों बल्लेबाज पहले दिन का खेल खत्म होने के बाद नाबाद लौटे हैं। ऑस्ट्रेलिया ने दिन का खेल खत्म होने तक एक विकेट पर 302 रन बना लिए हैं। डेविड वॉर्नर 166 और मार्नस लाबूशेन 126 रन बनाकर नॉटआउट लौटे हैं। मैच के पहले दिन बारिश के चलते 73 ओवर का ही खेल हो सका।</p>
      <p>
        <a href="https://www.livehindustan.com/cricket-live-scorecard/?matchcode=aupk11292019190708&amp;page=scorecard">
          <b>Click Here For Full Cricket Scorecard</b>
        </a>
      </p>
      <p>
        <b>
          <a href="https://www.livehindustan.com/cricket/story-aus-vs-pak-2nd-test-match-day-1-shaheen-afridi-miss-fielding-videos-are-going-viral-cricket-australia-shared-video-on-twitter-australia-vs-pakistan-watch-video-here-2874250.html">पहले दिन शाहीन अफरीदी ने दो बार की मिसफील्डिंग, फुटबॉल की तरह गेंद को पहुंचाया बाउंड्री के पार</a>
        </b>
      </p>
      <p>ऑस्ट्रेलिया ने इस मैच में पहला विकेट मात्र 8 रन पर ही जो बर्न्स के रूप में गंवा दिया था जो पाकिस्तान के तेज गेंदबाज शाहीन अफरीदी का शिकार बने। लेकिन इसके बाद वॉर्नर और लाबूशेन ने मिलकर ऑस्ट्रेलिया को काफी मजबूत स्थिति में पहुंचा दिया है।</p>
      <p>दोनों ने ही लगातार दूसरे टेस्ट मैच में सेंचुरी ठोकी है। वॉर्नर ने 154 और लाबूशेन ने 185 रनों की पारी पहले टेस्ट मैच में खेली थी। लाबूशेन पहले मैच में मैन ऑफ द मैच भी बने थे। वॉर्नर-लाबूशेन की दमदार बल्लेबाजी के दम पर इस मैच में कई रिकॉर्ड बने हैं। आइए नजर डालते हैं इस रिकॉर्ड्स पर-</p>
      <p><b>दूसरे विकेट के लिए एडिलेड मैदान पर सबसे बड़ी साझेदारी का रिकॉर्ड</b><br/>डेविड वॉर्नर और मार्नस लाबूशेन ने इस मैच में दूसरी विकेट की पार्टनरशिप में अब तक 294 रन जोड़ दिए हैं जो कि एक नया रिकॉर्ड है। इससे पहले इस मैदान पर ए हसैट और क्रैग मैक्डोनाल्ड ने 1953 में 275 रन जोड़े थे। इसके अलावा एस बर्न्स और डौन ब्रैडमैन ने 1948 में 236 रन जोड़े थे।</p>
      <p>
        <b>
          <a href="https://www.livehindustan.com/cricket/story-karnataka-fast-bowler-abhimanyu-mithun-creates-history-as-bags-five-wicket-including-hat-trick-in-one-over-in-syed-mushtaq-ali-tournament-2874161.html">अभिमन्यु मिथुन ने रचा इतिहास, 1 ही ओवर में हैट्रिक समेत झटके 5 विकेट</a>
        </b>
      </p>
      <p><b>डेविड वॉर्नर का टेस्ट में सर्वोच्च व्यक्तिगत पारी</b><br/>डेविड वॉर्नर ने इस मैच में अपने टेस्ट करियर की तीसरी सबसे बड़ी पारी खेली है। टेस्ट क्रिकेट में उनका सर्वोच्च व्यक्तिगत स्कोर 253 है जो उन्होंने 2015 में न्यूजीलैंड के खिलाफ बनाया था।</p>
      <p><b>पाकिस्तान के खिलाफ दूसरे विकेट के लिए सबसे बड़ी साझेदारी</b><br/>इस साझेदारी के दौरान वॉर्नर और लाबूशेन की जोड़ी ने जस्टिन लेंगर और मार्क टेलर के रिकॉर्ड को ध्वस्त कर दिया जो उन्होंने पेशावर में 1988 में बनाया था।</p>
    </article>
  </body>
</html>