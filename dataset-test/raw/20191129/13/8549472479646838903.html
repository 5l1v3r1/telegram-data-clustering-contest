<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/kannur-all-set-to-host-national-womens.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-29T13:05:00+00:00"/>
    <meta property="og:title" content="ദേശീയ വനിതാ ചാമ്പ്യന്‍ഷിപ്പിനെ വരവേല്‍ക്കാന്‍ കണ്ണൂര്‍ ഒരുങ്ങി"/>
    <meta property="og:description" content="ദേശീയ വനിതാ ബോക്സിംഗ് ചാമ്പ്യന്‍ഷിപ്പ് അവിസ്മരണീയമാക്കാനുള്ള ഒരുക്കങ്ങള്‍ പൂര്‍ത്തിയായതായി സംഘാടക സമിതി അറിയിച്ചു. Kerala, News, Kannur, Women, Boxing, Railway, Services, Haryana, Kannur all set to host the National Women's Boxing championship"/>
  </head>
  <body>
    <article>
      <h1>ദേശീയ വനിതാ ചാമ്പ്യന്‍ഷിപ്പിനെ വരവേല്‍ക്കാന്‍ കണ്ണൂര്‍ ഒരുങ്ങി</h1>
      <address><time datetime="2019-11-29T13:05:00+00:00">29 Nov 2019, 13:05</time> by <a rel="author">KVARTHA HUB</a></address>
      <p><b>കണ്ണൂര്‍: (www.kvartha.com 29.11.2019)</b> ദേശീയ വനിതാ ബോക്സിംഗ് ചാമ്പ്യന്‍ഷിപ്പ് അവിസ്മരണീയമാക്കാനുള്ള ഒരുക്കങ്ങള്‍ പൂര്‍ത്തിയായതായി സംഘാടക സമിതി അറിയിച്ചു. ഡിസംബര്‍ രണ്ട് മുതല്‍ എട്ട് വരെ കണ്ണൂര്‍ മുണ്ടയാട് ഇന്‍ഡോര്‍ സ്റ്റേഡിയത്തില്‍ നടക്കുന്ന ചാമ്പ്യന്‍ഷിപ്പില്‍ 286 താരങ്ങളും ഒഫീഷ്യലുകളുമടക്കം 600ഓളം പേരാണ് പങ്കെടുക്കുക.<br/><br/>തെലുങ്കാനയിലെ ടീമുകള്‍, റെയില്‍വേ, സര്‍വീസസ്, ഹരിയാന ടീമുകള്‍ നാളെ കണ്ണൂരിലെത്തും. ശനിയാഴ്ച വൈകീട്ട് ബോക്സിംഗിന്റെ വരവറിയിച്ച് വിളംബര ഘോഷയാത്ര നടക്കും. ടൗണ്‍ സ്‌ക്വയറില്‍ വിളംബര ഘോഷയാത്ര സമാപിക്കുന്നതോടെ ഗായത്രി അശോകന്റെ ഗസല്‍ സന്ധ്യയും കാണികള്‍ക്ക് വിരുന്നൊരുക്കും.<br/><br/>നിയമസഭാ സ്പീക്കര്‍ പി ശ്രീരാമകൃഷ്ണന്‍ ബോക്സിംഗ് ചാമ്പ്യന്‍ഷിപ്പ് ഉദ്ഘാടനം ചെയ്യും. മന്ത്രി രാമചന്ദ്രന്‍ കടന്നപ്പള്ളി ചടങ്ങില്‍ സംബന്ധിക്കും. ബോക്സിംഗ് അവസാനിക്കുന്ന ദിവസം വരെ ഓരോ ദിവസവും വൈകീട്ട് അഞ്ചുമണിക്ക് ഇന്‍ഡോര്‍ സ്റ്റേഡിയത്തില്‍ കലാപരിപാടികള്‍ നടക്കും. രണ്ട് റിംഗുകളിലായാണ് മത്സരങ്ങള്‍ നടക്കുക.</p>
      <figure>
        <img src="https://1.bp.blogspot.com/-F7MnMOBCP0k/XeEW8fNVnjI/AAAAAAAAZdI/xNIkFwvdvcUexshSrx7TtHpoFY6JaqlMgCLcBGAsYHQ/s1600/boxing.jpg"/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords:<b> Kerala, News, Kannur, Women, Boxing, Railway, Services, Haryana, Kannur all set to host the National Women's Boxing championship</b></p>
    </article>
  </body>
</html>