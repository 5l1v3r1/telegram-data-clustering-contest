<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tv/20-anni-che-siamo-italiani-d-alessio-incontrada-rai-uno.html"/>
    <meta property="og:site_name" content="Today"/>
    <meta property="article:published_time" content="2019-11-29T13:10:00+00:00"/>
    <meta property="og:title" content="‘20 anni che siamo italiani’: su Rai1 lo show con Gigi D'Alessio e Vanessa Incontrada"/>
    <meta property="og:description" content="Stasera la prima di tre serate evento condotte dal cantante e dall'attrice"/>
  </head>
  <body>
    <article>
      <h1>‘20 anni che siamo italiani’: su Rai1 lo show con Gigi D'Alessio e Vanessa Incontrada</h1>
      <h2>Stasera la prima di tre serate evento condotte dal cantante e dall'attrice</h2>
      <address><time datetime="2019-11-29T13:10:00+00:00">29 Nov 2019, 13:10</time> by <a rel="author">Redazione</a></address>
      <p><b>Gigi D'Alessio e Vanessa Incontrada </b>conducono su Rai1 <b>"20 anni che siamo italiani":</b> tre prime serate evento, a partire da oggi, venerdì 29 novembre 2019, per raccontare un anniversario che accomuna l’exploit al Festival di Sanremo del <a href="http://www.today.it/persone/gigi-d-alessio/">cantante napoletano </a>e l'arrivo in Italia dell’attrice e conduttrice spagnola,<a href="http://www.today.it/persone/vanessa-incontrada/"> ormai volto familiare e amatissimo. </a>Gigi, Vanessa e i loro grandi ospiti si divertiranno ed emozioneranno il pubblico attraverso il racconto dei loro primi 20 anni da italiani, lasso di tempo durante il quale sono cambiate le usanze, i modi e i gusti nel nostro paese.</p>
      <h3>‘20 anni che siamo italiani’, gli ospiti della prima puntata</h3>
      <p>Nella<b> prima puntata</b> di venerdì 29 novembre, sul palco insieme ai due conduttori, ci saranno Gianna Nannini, Claudio Amendola, Amadeus, Fiorella Mannoia, Giorgio Panariello, Mika, Marco Giallini, Umberto Tozzi e Raf, Laura Chiatti, Raphael Gualazzi, Sergio Cammariere, Morgan e Luché. Una <b>grande orchestra, </b>composta da 26 elementi e diretta da Adriano Pennino, sarà il centro musicale dello spettacolo, e non solo. Saranno tante le sorprese canore che uniranno Gigi e Vanessa insieme ad artisti che, in questi ultimi due decenni, sono diventati punto di riferimento per molti giovani e da questi sono stati riscoperti. Non mancheranno momenti celebrativi e di riflessione, il tutto avvolto in un'atmosfera leggera e spassosa, che renderà lo show unico e originale.</p>
      <h3>‘20 anni che siamo italiani’ sui social</h3>
      <p>I telespettatori da casa saranno chiamati a partecipare al racconto, con l'hashtag<b> #20AnniCheSiamoItaliani</b>, ciascuno ricordando sui social i propri ultimi vent'anni. "20 anni che siamo italiani" è un programma di Martino Clericetti, Max Novaresi, Monica Parente, Luca Parenti, Giovanna Salvatori, Walter Santillo, Paola Vedani; la scenografia è di Giuseppe Chiara e la regia di Fabrizio Guttuso Alaimo.</p>
    </article>
  </body>
</html>