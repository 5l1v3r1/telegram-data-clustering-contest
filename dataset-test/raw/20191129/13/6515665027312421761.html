<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3366753/lopov-joj-provalio-u-kucu-pa-ga-izneli-na-nosilima-baka-82-pretukla-uljeza-nije-stala-sve-dok-policija-nije-dosla"/>
    <meta property="og:site_name" content="kurir.rs"/>
    <meta property="article:published_time" content="2019-11-29T13:07:00+00:00"/>
    <meta property="og:title" content="LOPOV JOJ PROVALIO U KUĆU, PA GA IZNELI NA NOSILIMA: Baka (82) pretukla uljeza, nije stala sve dok policija nije došla!"/>
    <meta property="og:description" content="Kada je muškarac u Ročesteru, američkoj saveznoj državi Njujork, odlučio da provali u kuću 82-godišnje bake Vili Marfi, nije ni slutio da će mu se to obiti o glavu, ali bukvalno."/>
  </head>
  <body>
    <article>
      <h6 class="kicker">branila se</h6>
      <h1>LOPOV JOJ PROVALIO U KUĆU, PA GA IZNELI NA NOSILIMA: Baka (82) pretukla uljeza, nije stala sve dok policija nije došla!</h1>
      <address>
        <time datetime="2019-11-29T13:07:00+00:00">29 Nov 2019, 13:07</time>
      </address>
      <p>
        <b>Kada je muškarac u Ročesteru, američkoj saveznoj državi Njujork, odlučio da provali u kuću 82-godišnje bake Vili Marfi, nije ni slutio da će mu se to obiti o glavu, ali bukvalno.</b>
      </p>
      <p>U ispovesti za strane medije, baka je objasnila kako se sve desilo. Kazala je kako se spremala za spavanje kada joj je neko počeo da lupa po vratima i moliti da pozove hitnu pomoć za njega, prenosi CNN.</p>
      <p>Rekla je da je pozvala policiju i nije pustila muškarca u kuću, no on se tad naljutio i provalio kroz vrata.</p>
      <p>"Izabrao je pogrešnu kuću u koju će provaliti. Polumračno je, sama sam i stara. Ali pogodite šta, još sam jaka", kazala je Vili, pokazujući mišiće.</p>
      <figure>
        <iframe src="https://www.youtube.com/embed/gYLaobn-YVM" width="560" height="315" data-service="Youtube" scrolling="no"/>
      </figure>
      <p>Ona je inače nagrađivana bodibilderka koja i u devetoj deceniji života svakodnevno vežba u lokalnoj teretani. Kako je baka ispričala, iskoristila je nekoliko kućnih predmeta kojima je napala 28-godišnjeg uljeza, počevši od stola.</p>
      <p>Kaže kako je razbila sto o njega, a zatim je nastavila da ga udara metalnim nogama od stola. Nakon što je nekoliko puta skočila na njega, otrčala je u kuhinju, uzela flašu dečjeg šampona i poprskala muškarca po licu dok je pokušavao da ustane.</p>
      <p>No, ni tu nije bio kraj. Vili je tada uzela metlu i nastavila da ga udara. Vrlo brzo nakon toga stigla je i policija, kao i Hitna pomoć koja je odvezla lopova.</p>
      <figure>
        <iframe src="https://www.youtube.com/embed/z4v5_RTZoAw" width="560" height="315" data-service="Youtube" scrolling="no"/>
      </figure>
      <p>Kurir.rs/CNN/Klix.ba</p>
      <p>Foto: Printscreen/Youtube</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3364893/ovakvu-pljacku-nikad-niste-videli-kupac-puzeci-pokrao-naoruzanog-pljackasa-u-africi-pogledajte-kako-je-pobegao-video"/>
        <a href="https://www.kurir.rs/planeta/3352019/trudnica-heroina-sa-floride-spasla-cerku-i-muza-od-provalinka-koji-su-im-upali-u-kucu-cekala-je-pogodan-trenutak-a-onda-je-upucala-jednog-lopova-foto"/>
        <a href="https://www.kurir.rs/planeta/3351521/poznati-muzicar-u-vozu-zaboravio-violinu-vrednu-320000-dolara-mislio-je-da-mu-se-ceo-svet-srusio-a-onda-je-dobio-neobicnu-poruku-na-tviteru-video"/>
        <a href="https://www.kurir.rs/planeta/3341583/lopov-mekog-srca-krenuo-je-da-opljacka-apoteku-a-onda-se-sazalio-kada-je-video-baku-o-ovom-njegovom-potezu-prica-ceo-svet-video"/>
      </related>
    </article>
  </body>
</html>