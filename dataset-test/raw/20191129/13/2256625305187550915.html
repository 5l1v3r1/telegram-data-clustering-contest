<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159775_1431.html"/>
    <meta property="og:site_name" content="Novsport"/>
    <meta property="article:published_time" content="2019-11-29T13:35:00+00:00"/>
    <meta property="og:title" content="ДРАМА! Септември измъкна трите точки срещу Локо ГО в 94-ата минута"/>
    <meta property="og:description" content="Георги Русев донесе успеха на столичани, авансът на тима през ЦСКА 1948 е 6 точки"/>
  </head>
  <body>
    <article>
      <h1>ДРАМА! Септември измъкна трите точки срещу Локо ГО в 94-ата минута</h1>
      <address><time datetime="2019-11-29T13:35:00+00:00">29 Nov 2019, 13:35</time> by <a rel="author">Михаил Попов</a></address>
      <p>Септември измъкна трудна, но сладка победа с 1:0 при гостуването си на Локомотив ГО. Столичани спечелиха с гол в 94-ата минута на Георги Русев и увеличиха аванса си на 6 точки пред втория ЦСКА 1948. "Червените" играят утре срещу Ботев (Гълъбово) в Стара Загора.<br/> <br/> <br/>Двубоят започна с едноминутно мълчание в памет на големия български актьор Стефан Данаилов.<br/> <br/>Още в 3-ата минута Георги Янев можеше да открие резултата, но ударът му беше блокиран от футболист на Септември. В 21-ата Жак Пехливанов стреля извън наказателното поле, но Валентин Галев успя да извади топката в ъглов удар. <br/> <br/>След половин час игра Георги Русев получи добър пас на левия фланг и се опита изненада вратаря на домакините, но Василев се справи. Малко след това отлична атака на гостите завърши с шут на Русев в аут.<br/> <br/>Най-доброто положение за гол в срещата до момента  дойде в 63-ата минута. Пехливанов центрира на към Деян Христов, но нападателят на Локомотив уцели страничния стълб.<br/> <br/>В 77-ата минута Георги Русев проби, но се забави с подаването си към Преслав Йорданов, който все пак успя да стреля. Топката обаче мина встрани от вратата. Три минути преди края на срещата Иван Тилев изстрел от над 20 метра, но неточен.<br/> <br/>В последните минути гостите бяха по-активни и в 94-ата минута Септември стигна до пореден успех във Втора лига. Борис Галчев центрира от фаул в наказателното поле, където Георги Русев с глава вкара - 0:1.</p>
    </article>
  </body>
</html>