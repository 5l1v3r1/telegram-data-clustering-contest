<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/torino-mazzarri-abbiamo-rivisto-il-primo-tempo-con-l-inter-serve-piu-lucidita-324338"/>
    <meta property="og:site_name" content="FcInterNews.it"/>
    <meta property="article:published_time" content="2019-11-29T13:56:39+00:00"/>
    <meta property="og:title" content="Torino, Mazzarri: &quot;Abbiamo rivisto il primo tempo con l'Inter, serve più lucidità&quot;"/>
    <meta property="og:description" content="Settimana di riflessioni e analisi in casa Torino dopo il brutto tonfo andata in scena sabato scorso contro l'Inter. I granata, domani impegnati al Marassi contro il Genoa, hanno provato a dare..."/>
  </head>
  <body>
    <article>
      <h1>Torino, Mazzarri: "Abbiamo rivisto il primo tempo con l'Inter, serve più lucidità"</h1>
      <address><time datetime="2019-11-29T13:56:39+00:00">29 Nov 2019, 13:56</time> by <a rel="author">Mattia Zangari</a></address>
      <p>Settimana di riflessioni e analisi in casa <b>Torino</b> dopo il brutto tonfo andata in scena sabato scorso contro <b>l'Inter.</b> I granata, domani impegnati al Marassi contro il Genoa, hanno provato a dare una spiegazione alla prova opaca contro i nerazzurri, riguardando i video della partita: "Abbiamo rivisto il primo tempo contro l'Inter - ha detto Walter <b>Mazzarri</b> parlando in conferenza stampa -. Siamo stati molto tempo nella loro area di rigore, <b>dobbiamo essere più tranquilli e lucidi.</b> Prendiamo gol al primo errore e davanti c'è troppa frenesia dettato dal momento complicato, in cui non vengono i risultati. Noi creiamo i presupposti, ora dobbiamo cominciare a tirare. Dobbiamo essere più cattivi e meno timorosi, oltre a tenere un atteggiamento tattico di un certo tipo". </p>
      <p>Volente o nolente, i granata devono girare immediatamente pagina: "Stiamo provando a cambiare mentalità: sono curioso di vedere come affronteremo la partita. Non dobbiamo dimostrare nulla, ma i miei ragazzi devono semplicemente fare ciò che sanno fare".</p>
      <p>
        <a href="https://www.videointer.it/watch.php?vid=cf762fd7d">
          <b>VIDEO - ALLA SCOPERTA DI... - BOUBAKARY SOUMARE, IL GIGANTE DEL LILLA</b>
        </a>
      </p>
    </article>
  </body>
</html>