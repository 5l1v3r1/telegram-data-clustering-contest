<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805289/%D9%85%D8%B9%D8%B1%D9%81%DB%8C-%D8%A8%D8%B1%DA%AF%D8%B2%DB%8C%D8%AF%DA%AF%D8%A7%D9%86-%DB%8C%DA%A9-%D8%AC%D8%B4%D9%86%D9%88%D8%A7%D8%B1%D9%87-%DB%8C-%D9%81%DB%8C%D9%84%D9%85-%D9%87%D8%A7%DB%8C-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D8%A7%DB%8C%D8%AA%D8%A7%D9%84%DB%8C%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-29T13:02:23+00:00"/>
    <meta property="og:title" content="معرفی برگزیدگان یک جشنواره‌ی فیلم‌های ایرانی در ایتالیا"/>
    <meta property="og:description" content="جشنواره فیلم «نوستالژیا» در ایتالیا (خاص فیلم‌های ایرانی) برگزیدگان خود را معرفی کرد."/>
  </head>
  <body>
    <article>
      <h1>معرفی برگزیدگان یک جشنواره‌ی فیلم‌های ایرانی در ایتالیا</h1>
      <address>
        <time datetime="2019-11-29T13:02:23+00:00">29 Nov 2019, 13:02</time>
      </address>
      <p>جشنواره فیلم «نوستالژیا» در ایتالیا (خاص فیلم‌های ایرانی) برگزیدگان خود را معرفی کرد.</p>
      <p>به گزارش ایسنا، طبق گزارش رسیده، نخستین جشنواره فیلم «نوستالژیا» که از پنجم تا هفتم آذرماه امسال در میلان ایتالیا برگزار شد، فیلم های منتخب خود را در بخش های کوتاه و بلند اعلام کرد.<br/>این جشنواره که خاص فیلم‌های ایرانی و فیلمسازان ایرانی است و برای اولین بار در ایتالیا برگزار شد، در تابستان گذشته فراخوان داد و از میان حدودا ۱۵۰ فیلم کوتاه و بلند متقاضی شرکت در جشنواره، ۲۵ فیلم کوتاه و ۸ فیلم بلند را در میلان به نمایش گذاشتند.<br/><b>این جشنواره شب گذشته در اختتامیه خود جایزه بهترین فیلم بلند خود را به فیلم "در جستجوی فریده" به کارگردانی کوروش عطایی و آزاده موسوی و جایزه بهترین فیلم کوتاه را به فیلم " آر یو والیبال" به کارگردانی محمد بخشی اهدا کرد.</b></p>
      <p>
        <b>همچنین دیپلم افتخار بهترین فیلم کوتاه به فیلم کوتاه " وقت تغییر" به کارگردانی مریم رحیمی رسید.</b>
      </p>
      <p>در این جشنواره که با هدف ایجاد فضایی نوستالژیک برای ایرانیان شمال ایتالیا راه اندازی شده، انیمیشنها «فرفره» به کارگردانی شیوا ممتحن و «پریوش» به کارگردانی آمنه منشی زاده مشترکا جایزه ویژه دبیر جشنواره را دریافت کردند.<br/>نخستین جشنواره فیلم نوستالژیا به دبیری محمد قانع فرد و محمدرضا نوری و با همکاری سینه کلوب دسیکا و انجمن پلیران در میلان برگزار شد.<br/>دبیرخانه جشنواره فیلم نوستالژیا فیلم‌های کوتاه شرکت‌کننده در این رقابت را به شرح ذیل معرفی کرد: «تاخیر» علی عسگری،«شب تولد» امید شمس، «بازگشت» شهریار پورسیدیان، «وقت تغییر» مریم رحیمی، «پسر دریا» عباس جلالی یکتا، «جمع جزییات» محمد حسنی، «چهارستون» محسن نجفی مهری، «تاناکورا» حامد پری زاده، میثم حسنی، امیررضا رشتی، «کرگدن» آرمین پور محمد،«آخرین عقاب» رضا گلچین، «آقای گوزن» مجتبی موسوی، «عباس کیارستمی» میدیا کیاست، «سپرده به زمین» معصومه صالح بیگی،«مثل یک خانم» محمود پوینده، «من زال هستم» هومن نادری، «او شبیه من میلاد» نسیم سبحان، «رفته» سمانه اسدی، «فرفره» شیوا ممتحن<br/>«پریوش» آمنه منشی زاده، «آتاری» فرهاد فداکار، «آزاده» میرعباس خسروی نژاد، «ذبح آکو» زندکریمی و سامان حسین پور، «رقصی برای مرگ» زانیار عزیزی، «آرزوی رضا» سیدرضا نعمتی، «آر یو والیبال» محمد بخشی.</p>
      <p> فیلمهای سینمایی نیز که در این رویداد شرکت کردند عبارتند از: «رضا» علیرضا معتمدی، «دوباره زندگی» رضا فهیمی، «روزهای نارنجی» آرش لاهوتی، «در جستجوی فریده» کوروش عطایی و آزاده موسوی، «زهرمار» جواد رضویان، «رحمان ۱۴۰۰» منوچهر هادی،«خجالت نکش» رضا مقصودی، «قانون مورفی» رامبد جوان.</p>
      <p>انتهای پیام </p>
    </article>
  </body>
</html>