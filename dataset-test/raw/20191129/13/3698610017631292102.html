<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kilkist-bezkontaktnih-kartok-v-ukrayini-z-pochatku-roku-zrosla-70-331329_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T13:13:00+00:00"/>
    <meta property="og:title" content="Кількість безконтактних карток в Україні з початку року зросла 70%"/>
    <meta property="og:description" content="А от активність безготівкових операцій збільшилась майже на третину.  "/>
  </head>
  <body>
    <article>
      <h1>Кількість безконтактних карток в Україні з початку року зросла 70%</h1>
      <h2>А от активність безготівкових операцій збільшилась майже на третину.  </h2>
      <address>
        <time datetime="2019-11-29T13:13:00+00:00">29 Nov 2019, 13:13</time>
      </address>
      <p>Станом на 1 жовтня 2019 року загальна кількість<a href="https://dt.ua/ECONOMICS/nacbank-garmonizuye-platizhniy-rinok-ukrayini-z-yevropeyskim-317014_.html"><b> платіжних карток</b></a> в Україні складала 64,7 млн штук, що на 9% більше аніж з початку року. При цьому кожна п'ята активна картка, а таких 60% від загальної кількості, в Україні – безконтактна, повідомили в пресслужбі Національного банку України.</p>
      <p>"Кількість безконтактних та токенізованих карток із початку року збільшилася на 70% і наразі становить близько 8,6 млн шт.. Популярність зумовлена безпекою, швидкістю та зручністю у використанні", - зазначили в Нацбанку.</p>
      <p>Половина операцій із картками за обсягом – це безготівкові операції, яких 49,7%. Їх обсяг становить 1 282,6 млрд грн. Здебільшого це розрахунки карткою в торговельних мережах, перекази з картки на картку та інші безготівкові операції.</p>
      <p>Загальна кількість операцій (безготівкових та отримання готівки) з використанням платіжних карток, емітованих українськими банками, за дев'ять місяців 2019 року становила 3 651,7 млн на суму 2 582,7 млрд грн. Якщо порівняти з аналогічним періодом 2018 року, кількість операцій зросла на 29%, а сума – на 27%.</p>
      <figure>
        <img src="https://image.zn.ua/media/images/original/Nov2019/246296.jpg"/>
      </figure>
      <p>Зазначимо, що незабаром українці можуть отримати можливість <a href="https://dt.ua/ECONOMICS/ukrayincyam-dozvolyat-znimati-gotivku-z-kart-na-kasah-supermarketiv-330097_.html"><b>отримувати готівку зі своїх електронних рахунків з кас</b></a> торговельних підприємств.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>