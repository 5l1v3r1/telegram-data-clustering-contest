<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/o-%ce%b1%cf%81%cf%87%ce%b9%ce%b5%cf%80%ce%af%cf%83%ce%ba%ce%bf%cf%80%ce%bf%cf%82-%ce%b9%ce%b5%cf%81%cf%8e%ce%bd%cf%85%ce%bc%ce%bf%cf%82-%ce%b8%ce%ad%cf%84%ce%b5%ce%b9-%cf%84%ce%b7%ce%bd-%ce%b1%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T13:58:14+00:00"/>
    <meta property="og:title" content="O Αρχιεπίσκοπος Ιερώνυμος θέτει την «ΑΠΟΣΤΟΛΗ» στη διάθεση της Εκκλησίας της Αλβανίας"/>
    <meta property="og:description" content="Ο Μακαριώτατος Αρχιεπίσκοπος Αθηνών και πάσης Ελλάδος κ. Ιερώνυμος επικοινώνησε σήμερα το μεσημέρι τηλεφωνικά με τον Μακαριώτατο Αρχιεπίσκοπο Τιράνων, Δυρραχίου και πάσης Αλβανίας κ. Αναστάσιο, προκειμένου να του εκφράσει την ολόθερμη συμπαράσταση του ιδίου προσωπικώς και της Εκκλησίας της Ελλάδος προς την Εκκλησία της Αλβανίας και τον λαό της γείτονος χώρας, που επλήγη βαρύτατα από τον φονικό σεισμό, αλλά και τον πόνο του για την απώλεια δεκάδων ανθρώπινων ζωών. Ο Μακαριώτατος έθεσε την ΜΚΟ της Ιεράς Αρχιεπισκοπής Αθηνών «ΑΠΟΣΤΟΛΗ» στη διάθεση της Εκκλησίας της Αλβανίας και ήδη ο Γενικός Διευθυντής της κ. Κωστής Δήμτσας ήλθε σε τηλεφωνική επικοινωνία με τον Αρχιεπίσκοπο Αλβανίας, αναλαμβάνοντας τον γενικό συντονισμό της αποστολής βοήθειας προς τους πληγέντες."/>
  </head>
  <body>
    <article>
      <h1>O Αρχιεπίσκοπος Ιερώνυμος θέτει την «ΑΠΟΣΤΟΛΗ» στη διάθεση της Εκκλησίας της Αλβανίας</h1>
      <address>
        <time datetime="2019-11-29T13:58:14+00:00">29 Nov 2019, 13:58</time>
      </address>
      <p>Ο Μακαριώτατος Αρχιεπίσκοπος Αθηνών και πάσης Ελλάδος κ. Ιερώνυμος επικοινώνησε σήμερα το μεσημέρι τηλεφωνικά με τον Μακαριώτατο Αρχιεπίσκοπο Τιράνων, Δυρραχίου και πάσης Αλβανίας κ. Αναστάσιο, προκειμένου να του εκφράσει την ολόθερμη συμπαράσταση του ιδίου προσωπικώς και της Εκκλησίας της Ελλάδος προς την Εκκλησία της Αλβανίας και τον λαό της γείτονος χώρας, που επλήγη βαρύτατα από τον φονικό σεισμό, αλλά και τον πόνο του για την απώλεια δεκάδων ανθρώπινων ζωών. Ο Μακαριώτατος έθεσε την ΜΚΟ της Ιεράς Αρχιεπισκοπής Αθηνών «ΑΠΟΣΤΟΛΗ» στη διάθεση της Εκκλησίας της Αλβανίας και ήδη ο Γενικός Διευθυντής της κ. Κωστής Δήμτσας ήλθε σε τηλεφωνική επικοινωνία με τον Αρχιεπίσκοπο Αλβανίας, αναλαμβάνοντας τον γενικό συντονισμό της αποστολής βοήθειας προς τους πληγέντες.</p>
      <p>Δελτίο τύπου της Εκκλησίας της Ελλάδος:</p>
      <blockquote>Εξ αφορμής του φονικού και καταστρεπτικού σεισμού των 6,4 ρίχτερ με επίκεντρο το Δυρράχιο της Αλβανίας, η Ιερά Σύνοδος της Εκκλη-σίας της Ελλάδος απέστειλε σήμερα την ως κάτωθι επιστολή συμπα-ραστάσεως προς τον Μακαριώτατο Αρχιεπίσκοπο Τιράνων και πάσης Αλβανίας κ. Αναστάσιο.<br/>Ταυτόχρονα, ο Μακαριώτατος Αρχιεπίσκοπος Αθηνών και πάσης Ελλάδος κ. Ιερώνυμος έθεσε στην διάθεση του Μακαριωτάτου Αρχιεπισκόπου Τιράνων την Οργάνωση «ΑΠΟΣΤΟΛΗ» της Ιεράς Αρχιεπισκοπής Αθηνών, για τις ανάγκες των σεισμοπλήκτων κατοίκων της γείτονος Χώρας.<br/>Το Συνοδικό Γράμμα έχει ως εξής:<br/><br/>«Μακαριώτατε Αρχιεπίσκοπε Τιράνων, Δυρραχίου και πάσης Αλ-βανίας, εν Χριστώ τω Θεώ λίαν αγαπητέ και περιπόθητε αδελφέ και συλλειτουργέ της ημών Μετριότητος, κύριε Αναστάσιε, την Υμετέ-ραν Μακαριότητα εν Κυρίω κατασπαζόμενοι υπερήδιστα προσαγορεύο-μεν.<br/>Μετά θλίψεως βαθυτάτης και αλγούσης καρδίας επληροφορήθη-μεν το γεγονός του έναγχος εν Αλβανία καταστρεπτικού σεισμού και τον συνεπεία τούτου θάνατον και τραυματισμόν πλείστων όσων συνανθρώ-πων μας.<br/>Εν τη ώρα ταύτη καθ’ ην πενθεί η γείτων ημών χώρα, θρηνούσα επί τοις ερειπίοις των πνευματικών τε και υλικών καταστροφών, επί τοις αστέγοις, τοις πεινώσι, τοις ασθενούσι και αδυνάμοις αδελφοίς ημών, συνωδυνόμενοι και ημείς μετά της σεπτής Ιεραρχίας της Αγιωτά-της Εκκλησίας της Ελλάδος και σύμπαντος του ευσεβούς ελληνικού λαού, ευχόμεθα εκ μέσης καρδίας τω Πανοικτίρμονι Θεώ όπως κατα-πέμψη τω δεινώς δοκιμαζομένω προσφιλεί εν Αλβανία λαώ ευτονίαν, πα-ράκλησιν, υπομονήν, δύναμιν, ελπίδα και ακαταίσχυντον θάρρος δια την αισίαν αντιμετώπισιν της απροσδοκήτου συμφοράς.<br/>Μακαριώτατε, οίκοθεν νοείται, ότι η Αγιωτάτη Εκκλησία της Ελ-λάδος, θέλει συμπαρασταθεί εμπράκτως εις την, κατά το δυνατόν, ανα-κούφισιν και ίασιν των πληγών των χειμαζομένων αδελφών ημών και προ τούτο είμεθα ολοθύμως εις την διάθεσίν Σας, δι’ ό,τι η Υμετέρα Μα-καριότης κρίνει απαραίτητον.<br/>Επί δε τούτοις, κατασπαζόμενοι και αύθις την Υμετέραν Μακαρι-ότητα, διατελούμεν μετά πολλής της εν Χριστώ αγάπης<br/>+ο Αθηνών Ιερώνυμος, Πρόεδρος».<br/><br/>Εκ της Ιεράς Συνόδου της Εκκλησίας της Ελλάδος</blockquote>
      <h3>Ἡ Ἱερά Μητρόπολις Πατρῶν γιά τούς σεισμοπλήκτους τῆς Ἀλβανίας</h3>
      <p>Εἲδη πρώτης ἀνάγκης (τρόφιμα διαρκείας καί ρουχισμός) συγκεντρώνονται σέ ὃλους τούς Ἱερούς Ναούς τῆς Ἱερᾶς Μητροπόλεως Πατρῶν γιά τούς σεισμοπλήκτους ἀδελφούς μας τῆς Ἀλβανίας, ἐνῶ τήν Κυριακή, 1.12.2019, θά περιαχθῇ δίσκος ὑπέρ τῶν σεισμοπλήκτων σέ ὃλους τούς Ἱερούς Ναούς τῆς Μητροπόλεως.</p>
    </article>
  </body>
</html>