<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tv/amici-puntata-30-novembre-2019.html"/>
    <meta property="og:site_name" content="Today"/>
    <meta property="article:published_time" content="2019-11-29T13:45:00+00:00"/>
    <meta property="og:title" content="Amici, anticipazioni puntata: tutte le sfide"/>
    <meta property="og:description" content="Domani, sabato 30 novembre, alle 14.10 su Canale 5, la terza puntata del talent show condotto da Maria De Filippi"/>
  </head>
  <body>
    <article>
      <h1>Amici, anticipazioni puntata: tutte le sfide</h1>
      <h2>Domani, sabato 30 novembre, alle 14.10 su Canale 5, la terza puntata del talent show condotto da Maria De Filippi</h2>
      <address><time datetime="2019-11-29T13:45:00+00:00">29 Nov 2019, 13:45</time> by <a rel="author">Redazione</a></address>
      <p>Domani, <b>sabato 30 novembre, </b>a partire dalle 14.10, su Canale 5, va in onda la terza puntata della fase pomeridiana di '<b>Amici</b>' condotto da Maria De Filippi.</p>
      <h3>Anticipazioni Amici 30 novembre 2019</h3>
      <p>Al via dunque le sfide esterne per gli allievi. Chi dei quattro cantanti <b>Gaia, Jacopo, Nicolò (frontman dei Nico) e Skioffi </b>dovrà dimostrare il proprio talento per mantenere il banco? Saranno proprio loro a sfidare gli esterni?</p>
      <p>Non solo. Durante la puntata del daytime di ieri, infatti, la cantante <b>Martina </b>si è candidata come sfidante al posto di Nicolò. Ed ora bisogna aspettare il verdetto della commissione chiamata a valutare la sua proposta.</p>
      <p>Ma le insidie non sono finite qui. Oltre alle sfide esterne, gli studenti sono chiamati ad una ulteriore prova. Come annunciato dalla conduttrice, entro tre puntate <b>i banchi della scuola del talento passeranno da 18 a 16.</b> A giudicare chi è meritevole di restare sarà il corpo docente.</p>
      <p>Parallelamente prosegue<b> la sfida a squadre, </b>il cui risultato determina chi indosserà la maglia rossa la prossima settimana.</p>
    </article>
  </body>
</html>