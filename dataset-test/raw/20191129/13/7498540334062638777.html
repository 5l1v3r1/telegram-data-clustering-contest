<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/reggiana-buone-notizie-dallinfermeria-scappini-gruppo/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-29T13:40:22+00:00"/>
    <meta property="og:title" content="Reggiana, buone notizie dall’infermeria: Scappini in gruppo"/>
    <meta property="og:description" content="REGGIO EMILIA – La Reggiana sta preparando la sfida con il Piacenza, valida per la 17ª giornata del girone B di Serie C e in programma domenica alle 17.30 al Città del Tricolore. In casa granata tiene banco la vicenda legata alle condizioni dei campi di allenamento del Circolo Tennis di Albinea, provati dalle diverse […]"/>
  </head>
  <body>
    <article>
      <h1>Reggiana, buone notizie dall’infermeria: Scappini in gruppo</h1>
      <address><time datetime="2019-11-29T13:40:22+00:00">29 Nov 2019, 13:40</time> by <a rel="author">Francesco Ferrari</a></address>
      <p>
        <b>Il calciatore si sta allenando con la squadra. Prosegue anche il recupero di Spanò. Dal club granata filtra ottimismo</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/09/gol-scappini-reggiana-carpi-25-9-2019-1.jpg"/>
      </figure>
      <p><b>REGGIO EMILIA</b> – La <b>Reggiana</b> sta preparando la sfida con il Piace<b>n</b>za, valida per la 17ª giornata del girone B di Serie C e in programma domenica alle 17.30 al Città del Tricolore. In casa granata tiene banco la vicenda legata alle condizioni dei campi di allenamento del Circolo Tennis di <b>Albinea,</b> provati dalle diverse giornate di pioggia dei giorni scorsi: per un pomeriggio la squadra di <b>mister Alvini</b> si è trasferita in via Agosti, storico centro sportivo dove si sono allenati i granata per anni, mentre oggi pomeriggio rientreranno nel comune della pedecollina per una seduta a porte chiuse. Buone notizie per quanto riguarda l’infermeria con <b>Scappini</b> che si sta allenando con il gruppo mentre stanno migliorando le condizioni di <b>Spanò:</b> il giocatore, che ha avuto problemi al ginocchio destro durante la sfida con la Sambenedettese (3 novembre), sta svolgendo il proprio programma personalizzato per recuperare la migliore condizione prima di rientrare in gruppo. Dal club granata filtra ottimismo.</p>
    </article>
  </body>
</html>