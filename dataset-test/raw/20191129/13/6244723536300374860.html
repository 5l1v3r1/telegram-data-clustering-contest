<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/swiat/black-friday-w-usa-bojki-a-nawet-zabojstwa-ciemna-strona-czarnego-piatku/wckvw5q"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-29T13:12:00+00:00"/>
    <meta property="og:title" content="USA: ciemna strona Black Friday - kłótnie, bójki, a nawet zabójstwa"/>
    <meta property="og:description" content="Trwa Black Friday. Wyznaczający w USA początek sezonu zakupów świątecznych Czarny Piątek to dzień przecen oraz rabatów. W wyścigu po jak najlepsze cenowe okazje klienci niekiedy kłócą się i przepychają. Dochodzi do bójek, a nawet zabójstw. Przedstawiamy ciemną stronę Black Friday."/>
  </head>
  <body>
    <article>
      <h1>USA: ciemna strona Black Friday - kłótnie, bójki, a nawet zabójstwa</h1>
      <h2>Trwa Black Friday. Wyznaczający w USA początek sezonu zakupów świątecznych Czarny Piątek to dzień przecen oraz rabatów. W wyścigu po jak najlepsze cenowe okazje klienci niekiedy kłócą się i przepychają. Dochodzi do bójek, a nawet zabójstw. Przedstawiamy ciemną stronę Black Friday.</h2>
      <address><time datetime="2019-11-29T13:12:00+00:00">29 Nov 2019, 13:12</time> by <a rel="author">PAP</a></address>
      <p>12 ofiar śmiertelnych i 117 rannych od 2006 roku - oto bilans Czarnego Piątku, który przedstawia strona internetowa <a href="http://www.blackfridaydeathcount.com/">www.blackfridaydeathcount.com</a>. Wylicza ona wybuchy przemocy związane z handlem podczas Black Friday, z czego zdecydowana większość przypada na Stany Zjednoczone. Wśród nich są m.in. bójki, strzelaniny i przypadki stratowania przez tłum.</p>
      <ul>
        <li><b>POLECAMY:</b> <a href="https://wiadomosci.onet.pl/tylko-w-onecie/black-friday-2019-relacja-na-zywo-promocje-wyprzedaze-i-najlepsze-oferty/67gemeb">Black Friday 2019. Promocje, wyprzedaże, oferty! [RELACJA]</a></li>
      </ul>
      <h3>Black Friday. Jedna ofiara śmiertelna rocznie</h3>
      <p>Zważywszy na miliony Amerykanów corocznie udających się w Black Friday do sklepów za "dość małą liczbę" uznaje to Zachary Crockett z biznesowego portalu The Hustle. Wskazuje przy tym, że statystycznie oznacza to ok. jedną ofiarę śmiertelną rocznie.</p>
      <p>Przed Black Friday amerykańskie tabloidy tworzą jednak rankingi bójek z poprzednich lat, a internauci przypominają nietypowe sytuacje. Wśród nich m.in. przypadek z kanadyjskiego Vancouver sprzed trzech lat, gdy mężczyzna bez koszulki wymachiwał w tłumie paskiem, raniąc jedną osobę.</p>
      <ul>
        <li><b>Zobacz również:</b> <a href="https://wiadomosci.onet.pl/kraj/black-friday-po-polsku-lekko-sciemniony-czarny-piatek/j9mmh1m">lekko ściemniony Black Friday</a></li>
      </ul>
      <h3>Black Friday - kontrowersje</h3>
      <p>Czarny Piątek i cały okres od Święta Dziękczynienia po "cybernetyczny poniedziałek" to także trudny okres dla pracowników sieci sklepów. Wielu z nich nie ma wolnego w Święto Dziękczynienia. Praca na przełomie listopada i grudnia jest szczególnie trudna z uwagi na duży ruch oraz konflikty między klientami.</p>
      <p><b>CZYTAJ WIĘCEJ</b>: <a href="https://www.fakt.pl/pieniadze/finanse/black-friday-w-polsce-ile-naprawde-wynosza-obnizki/6nb9kvm">Szokująca prawda o polskim Black Friday</a></p>
      <p>W przeszłości niektóre sieci - jak Macy's i JCPenney - były krytykowane za zaczynanie promocji Czarnego Piątku już w czwartkowe Święto Dziękczynienia - przypomina portal CNN. Argumentowano, że pracownicy powinni tego dnia "być w domu i cieszyć się z czasu spędzanego ze swoimi rodzinami".</p>
      <p>
        <a href="http://onet.tv/b/biznes/black-friday-czarny-piatek-poznaj-swoje-prawa/vl66w7">Planujesz zakupy w "czarny piątek"? Poznaj swoje prawa</a>
      </p>
      <p>(mzs)</p>
    </article>
  </body>
</html>