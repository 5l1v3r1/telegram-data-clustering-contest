<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Zlin-Vratny-kelimek-i-vanocni-plechacek-pomohou-na-adventu-snizit-mnozstvi-odpadu-605178"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-29T13:13:00+00:00"/>
    <meta property="og:title" content="Zlín: Vratný kelímek i vánoční plecháček pomohou na adventu snížit množství odpadu"/>
    <meta property="og:description" content="Letošní nejzásadnější novinkou v rámci Adventního Zlína je zavedení vratného systému kelímků, který radnice spustí od soboty 30. listopadu. Jak to celé funguje?"/>
  </head>
  <body>
    <article>
      <h1>Zlín: Vratný kelímek i vánoční plecháček pomohou na adventu snížit množství odpadu</h1>
      <address>
        <time datetime="2019-11-29T13:13:00+00:00">29 Nov 2019, 13:13</time>
      </address>
      <p>
        <b>Letošní nejzásadnější novinkou v rámci Adventního Zlína je zavedení vratného systému kelímků, který radnice spustí od soboty 30. listopadu. Jak to celé funguje?</b>
      </p>
      <p>V dřevěných stáncích s nápoji si budete moci zakoupit punč, svařené víno a další lahodné moky ve vratném kelímku. Na kelímku bude vyobrazen Ježíšek, tradiční symbol českých Vánoc. Kelímek bude vydáván oproti záloze ve výši 50 Kč. Při koupi dalšího nápoje můžete požadovat výměnu kelímku za čistý. Kelímek si můžete nechat jako suvenýr nebo poté vrátit u kteréhokoliv prodejce s nápoji a zálohu dostanete zpět. Poškozené kelímky nebude možné vrátit. Kromě ekologického přínosu by měl vratný systém přinést i méně odpadu na náměstí a tím zvýšit komfort návštěvníků.</p>
      <figure>
        <img src="https://cms.parlamentnilisty.cz/edition_files/uploaded-images/a8169b2c-695b-4b3c-9ecd-58982200686a.jpg"/>
      </figure>
      <p>Ke koupi budou také oblíbené městské vánoční plecháčky s letošní grafikou od Jolany Bařinkové. Plecháčky budou k dostání jak v prodejních dřevěných stáncích, tak i v Městském informačním a turistickém středisku v budově radnice. Plecháček koupíte za 89 Kč.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Zlin-Radnice-zve-k-nakupu-vanocnich-ruzi-a-na-zapis-do-registru-kostni-drene-605053"/>
        <a href="https://www.parlamentnilisty.cz/politika/obce-volicum/Zlin-Hosty-z-ruske-Jaroslavle-zajimalo-jak-Zlin-naklada-s-odpady-604617"/>
        <a href="https://www.parlamentnilisty.cz/politika/obce-volicum/Zlin-Radnice-hosti-dve-vystavy-604537"/>
        <a href="https://www.parlamentnilisty.cz/politika/obce-volicum/Zlin-Mesto-pripravuje-vznik-Kancelare-architekta-mesta-604186"/>
      </related>
    </article>
  </body>
</html>