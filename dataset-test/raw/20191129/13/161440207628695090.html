<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/29/litiga-con-la-moglie-e-la-uccide-di-botte-in-strada-arrestato-137-958683.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T13:04:10+00:00"/>
    <meta property="og:title" content="Litiga con la moglie e la uccide di botte in strada: arrestato"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">chieti</h6>
      <h1>Litiga con la moglie e la uccide di botte in strada: arrestato</h1>
      <h2>L'ha riempita di pugni, per poi finirla con una pietra o un bastone</h2>
      <address>
        <time datetime="2019-11-29T13:04:10+00:00">29 Nov 2019, 13:04</time>
      </address>
      <p>Terribile femminicidio a Torino di Sangro, paese di 3mila abitanti in provincia di Chieti, dove un uomo ha ucciso la moglie per strada al culmine di una lite.</p>
      <p>L'omicida, Domenico Giannichi, 68 anni, è stato fermato. La vittima di anni ne aveva 65 e si chiama Luisa Ciarelli.</p>
      <p>Secondo una prima ricostruzione i due, entrambi pensionati, genitori di due figli, stavano andando a fare la spesa in macchina quando, per motivi ancora da chiarire, hanno iniziato a litigare.</p>
      <p>Il diverbio è degenerato in un batter d'occhio: la donna è uscita dall'auto e ha provato a scappare nei campi, ma il marito l'ha raggiunta e l'ha massacrata di botte. Poi l'ha finita con un oggetto trovato sul posto, potrebbe essere una pietra o un bastone.</p>
      <p>L'indagine è coordinata dalla Procura di Vasto.</p>
      <p>(Unionronline/L)</p>
    </article>
  </body>
</html>