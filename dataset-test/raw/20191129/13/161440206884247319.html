<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/29/riaprono-le-prenotazioni-al-san-giuseppe-di-isili-136-958701.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T13:40:44+00:00"/>
    <meta property="og:title" content="Riaprono le prenotazioni al San Giuseppe di Isili"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">sanità</h6>
      <h1>Riaprono le prenotazioni al San Giuseppe di Isili</h1>
      <h2>Le Agende sono state aperte giù da stamattina</h2>
      <address><time datetime="2019-11-29T13:40:44+00:00">29 Nov 2019, 13:40</time> by <a rel="author" href="https://www.unionesarda.it/autore/sonia_gioia/10435" target="_blank">Sonia Gioia</a></address>
      <p>Buone nuove al San Giuseppe di Isili prima della fine dell'anno. Rientra infatti l'emergenza riguardante le prenotazioni della radiologia relative al 2020. Le Agende sono state aperte giù da stamattina garantendo così il normale funzionamento del servizio.</p>
      <p>Nessuna battuta d'arresto neppure per le eco mammarie e per le mammografie per le quali si prevedeva il fermo già a partire dal 17 dicembre.</p>
      <p>Il servizio rischiava di essere interrotto due volte in soli tre mesi. Le pazienti del territorio dunque potranno accedere di nuovo a queste prestazioni senza dover ripiegare su strutture pubbliche o private ma lontane dal paese. Un segnale accolto positivamente dagli utenti e dal comitato Sanità Bene Comune che da anni monitora la vita dell'ospedale. "Ci auguriamo" ha detto il portavoce Luigi Pisci "che sia il primo passo per stabilizzare questi importanti servizi diagnostici e di prevenzione".</p>
    </article>
  </body>
</html>