<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2013836/napolyonun-%C3%A7izmeleri-a%C3%A7%C4%B1k-art%C4%B1rmayla-sat%C4%B1lacak"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-29T13:45:00+00:00"/>
    <meta property="og:title" content="Napolyon'un çizmeleri açık artırmayla satılacak"/>
    <meta property="og:description" content="Drouot Müzayede Evi, Fransa Kralı Napolyon Bonapart’ın olduğuna inanılan bir çift çizmeyi bugün 80 bin eurodan (500 bin lira) açık artırmaya sundu. Reuters’ın haberine göre müzayede evi, Bonapart’ın Waterloo Savaşı’ndaki yenilgisinin ardından sürgüne"/>
  </head>
  <body>
    <article>
      <h1>Napolyon'un çizmeleri açık artırmayla satılacak</h1>
      <address>
        <time datetime="2019-11-29T13:45:00+00:00">29 Nov 2019, 13:45</time>
      </address>
      <p>Drouot Müzayede Evi, Fransa Kralı Napolyon Bonapart’ın olduğuna inanılan bir çift çizmeyi bugün 80 bin eurodan (500 bin lira) açık artırmaya sundu.<br/><br/>Reuters’ın haberine göre müzayede evi, Bonapart’ın Waterloo Savaşı’ndaki yenilgisinin ardından sürgüne gönderildiği Atlantik Okyanusu’ndaki Saint Helene Adası’nda bu çizmeleri kullandığını düşünüyor.<br/><br/>Müzayedeyi yöneten Alexandre Giquello, “Bu çizmeleri Napolyon'un aklımızdaki görüntüsünden ayrı tutmak mümkün değil” yorumunda bulundu.<br/><br/><b>Giquello, sözlerine şöyle devam etti;</b><br/><br/>“Bu çizmeler ikonlaşmış bir ismin parçası. Böyle alışılmışın dışında parçaları satıyorum. Napolyon'un dünya çapındaki görünüşünün ‘şapka, çizme ve uzun ceket’ olduğunu çok iyi biliyoruz” dedi.<br/><br/>Müzayede evi tarafından yapılan açıklamada, Napolyon'un son anlarında yanında olan yardımcısının 1821'deki ölümünden sonra çizmesini aldığını ve heykeltıraş Carlo Marochetti’ye Napolyon’un mezarındaki at üzerindeki heykelini yapması için model olarak verdiği belirtildi.<br/><br/>Açıklamaya göre Marochetti’nin oğlu çizmeleri, 20. yüzyılın başlarında Fransız Senatör Paul Le Roux'a verdi. O tarihten bu yana çizmeler Paul Le Roux’ın ailesine aitti.</p>
    </article>
  </body>
</html>