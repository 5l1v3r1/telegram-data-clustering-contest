<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/region/268435.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-29T13:48:00+00:00"/>
    <meta property="og:title" content="На Чернігівщині програмою «теплих» кредитів цьогоріч скористалися близько 4,7 тисячі родин"/>
    <meta property="og:description" content="На енергоефективні заходи жителі області залучили майже 50 мільйонів гривень."/>
  </head>
  <body>
    <article>
      <h1>На Чернігівщині програмою «теплих» кредитів цьогоріч скористалися близько 4,7 тисячі родин</h1>
      <address>
        <time datetime="2019-11-29T13:48:00+00:00">29 Nov 2019, 13:48</time>
      </address>
      <p>
        <b>На енергоефективні заходи жителі області залучили майже 50 мільйонів гривень.</b>
      </p>
      <p>При цьому у два рази збільшилась кількість ОСББ – учасників Державної програми (до 52). Більш ніж у три рази зріс обсяг залучених ними коштів для теплореновації – до 33,2 мільйона гривень, повідомляють в Департаменті житлово-комунального господарства та паливно-енергетичного комплексу Чернігівської ОДА..</p>
      <p>Таке зростання зумовлене, у тому числі, завдяки успішній реалізації обласної, а також Чернігівської міської програм відшкодування частини «теплих» кредитів для фізичних ociб та ОСББ.</p>
      <p>Усього ж за останні 5 років на Чернігівщині «теплі» кредити на суму понад 250 мільйонів гривень отримали понад 20 тисяч родин (включаючи ті, які проживають в ОСББ).</p>
      <p>Як запевняють в Держенергоефективності, Урядова програма «теплих» кредитів діятиме i у 2020 році. На її реалізацію в держбюджеті передбачено 400 мільйонів гривень (190 мільйонів – на стимулювання ОСББ, решту 210 мільйонів — на підтримку фізичних ociб).</p>
      <p>Нагадаємо, отримання «теплих» кредитів дозволяє:</p>
      <p>впроваджувати комплексну термомодернізацію будинку;</p>
      <p>отримувати до 70% відшкодування із держбюджету, додаткову компенсацію річних або частину суми кредиту із місцевих бюджетів;</p>
      <p>заощаджувати 50% і більше на комунальних рахунках;</p>
      <p>підвищити вартість утеплених квартир у середньому на 30%.</p>
      <p>За програмою «теплих» кредитів працюють Ощадбанк, ПриватБанк та Укргазбанк.</p>
      <p>Усі охочі можуть отримати консультації щодо участі у державній програмі у спеціалістів Call-центру при Держенергоефективності.</p>
      <p>Контактні телефони: (044) 296-71-60, 292-32-57, e-mail: energoefect@saee.gov.ua.</p>
    </article>
  </body>
</html>