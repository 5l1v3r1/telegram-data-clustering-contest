<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/iraks-premiarminister-avgar-efter-gatuprotesterna/"/>
    <meta property="og:site_name" content="DN.SE"/>
    <meta property="article:published_time" content="2019-11-29T13:01:05+00:00"/>
    <meta property="og:title" content="Iraks premiärminister avgår efter gatuprotesterna"/>
    <meta property="og:description" content="Iraks regeringschef har lämnat in sin avskedsansökan efter en uppmaning från landets högsta shiamuslimska ledare."/>
  </head>
  <body>
    <article>
      <h1>Iraks premiärminister avgår efter gatuprotesterna</h1>
      <address><time datetime="2019-11-29T13:01:05+00:00">29 Nov 2019, 13:01</time> by <a rel="author" href="https://www.dn.se/av/anders-bolling/" target="_blank">Anders Bolling</a></address>
      <p>
        <b>Iraks regeringschef har lämnat in sin avskedsansökan efter en uppmaning från landets högsta shiamuslimska ledare.</b>
      </p>
      <p>Iraks premiärminister Adel Abdul-Mahdi sade på fredagen att han kommer att lämna in sin avskedsansökan till parlamentet, som då ska kunna välja en ersättare.</p>
      <p>Beskedet lämnades i ett uttalande från premiärministerns kontor, rapporterar flera nyhetsbyråer.</p>
      <p><b>Enligt uttalandet fattade</b> Abdul-Mahdi sitt beslut sedan den högsta religiösa ledaren för landets shiamuslimska majoritet, storayatollan Ali al-Sistani, tidigare på fredagen efterlyst ett ledarbyte.</p>
      <p>al-Sistani varnade för eskalerande civil oro och tyranni och uppmanade parlamentarikerna att ompröva sitt stöd för regeringen.</p>
      <p>Samtidigt kom rapporter om att minst tre demonstranter dödats av säkerhetsstyrkor i Nasiriya i södra Irak. Därmed har dödssiffran under de senaste veckornas gatuprotester passerat 400. </p>
      <p><b>Regeringschefens avgång har varit</b> ett av demonstranternas krav. </p>
      <p>Redan för en månad sedan <a href="https://www.dn.se/nyheter/varlden/michael-winiarski-iran-egentliga-maltavlan-for-protester-i-irak/">sade den irakiska presidenten Barham Salih</a> att premiärminister Abdul-Mahdi erbjudit sig att kliva av på grund av de regeringskritiska protesterna i landet.</p>
      <p>
        <a href="https://www.dn.se/nyheter/varlden/michael-winiarski-iran-egentliga-maltavlan-for-protester-i-irak/">Michael Winiarski: Iran egentliga måltavlan för protester i Irak</a>
      </p>
    </article>
  </body>
</html>