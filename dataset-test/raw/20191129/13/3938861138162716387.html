<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_konflikt-u-lugansku-te-scho-ya-znayu-ne-spivpadaye-z-oficijnoyu-tochkoyu-zoru-rafayilov/940602"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T13:05:00+00:00"/>
    <meta property="og:title" content="&quot;Конфлікт у Луганську? Те що я знаю, не співпадає з офіційною точкою зору&quot; – Рафаїлов"/>
    <meta property="og:description" content="Генеральний директор &quot;Зорі&quot; Сергій Рафаїлов поділився думкою про ситуацію в Луганську. Про це пише &quot;Трибуна&quot; &quot;Я раз на місяць їжджу до Луганська. Там жити можна. Чому ні? Там живуть, одружуються, ходять в інститут, розлучаються, народжують дітей, грають в футбол. Правда, економіка ..."/>
  </head>
  <body>
    <article>
      <h1>"Конфлікт у Луганську? Те що я знаю, не співпадає з офіційною точкою зору" – Рафаїлов</h1>
      <address><time datetime="2019-11-29T13:05:00+00:00">29 Nov 2019, 13:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940602_w_300.jpg?v=0"/>
        <figcaption>Сергій Рафаїлов критикував попереднього тренера "Зорі" Юрія Вернидуба</figcaption>
      </figure>
      <p>Генеральний директор "Зорі" Сергій Рафаїлов поділився думкою про ситуацію в Луганську. Про це пише "<a href="https://ua.tribuna.com/football/1080711294.html">Трибуна</a>"</p>
      <p>"Я раз на місяць їжджу до Луганська. Там жити можна. Чому ні? Там живуть, одружуються, ходять в інститут, розлучаються, народжують дітей, грають в футбол. Правда, економіка ...</p>
      <p>У мене там теща, дочка. Вони тут були у мене. Онук в школу ходив в Запоріжжі. Але в той час їх не зовсім радо приймали. Бо вони переселенці. Довелося в Луганськ виїхати.</p>
      <p>Я перебував там з першого до останнього дня. Знаю, як це все починалося. На той момент я був депутатом Луганської облради. Те, що я знаю, не зовсім збігається з офіційною точкою зору. Не дуже хочу про це говорити. Я не вас боюся, є органи.</p>
      <p>Цілком ймовірно, що мене можуть притягнути до відповідальності. Ніхто тоді не збирався відділятися, ніяких прапорів тоді не було.</p>
      <p>Я сам служив в армії, тримав автомат. Якщо з автоматом, то обов'язково вбивця? Ні, не обов'язково. Я їздив туди, ще коли не було такого режиму перетину.</p>
      <p>На мою машину нападали. Все просто було. Мій Lexus був цікавий як одній стороні, так і іншій. Напевно, хотіли забрати. Порізали колесо, розбили вікно. Тільки коли я витягнув пістолет, це все припинилося. Це було під Мелітополем. Не знаю, хто це був", - сказав Рафаїлов.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_mi-lyubimo-vse-prihovuvati-do-ostannogo-momentu-utkin-pro-zbitij-boying/940365"/>
      </related>
      <blockquote>Рафаїлов відомий своїми ксенофобськими висловлюваннями на адресу сексуальних меншин після матчу "Манчестер Юнайтед" - "Зоря".</blockquote>
    </article>
  </body>
</html>