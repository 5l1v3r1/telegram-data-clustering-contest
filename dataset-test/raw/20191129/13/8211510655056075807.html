<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/moto/moto2-pons-sceglie-garzo-al-posto-di-fernandez-469741.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-29T13:15:19+00:00"/>
    <meta property="og:title" content="Moto2 | Pons sceglie Garzo al posto di Fernandez"/>
    <meta property="og:description" content="Il pilota spagnolo classe 1998 affiancherà Lorenzo Baldassarri nel 2020"/>
  </head>
  <body>
    <article>
      <h1>Moto2 | Pons sceglie Garzo al posto di Fernandez</h1>
      <h2>Il pilota spagnolo classe 1998 affiancherà Lorenzo Baldassarri nel 2020</h2>
      <address><time datetime="2019-11-29T13:15:19+00:00">29 Nov 2019, 13:15</time> by <a rel="author">Marco Belloro</a></address>
      <p>Dopo il ‘tradimento’ di <b>Augusto Fernandez</b>, che ha colto al volo l’opportunità presentatisi con il team Marc Vds, rimasto orfano di Alex Marquez promosso in MotoGP direttamente al fianco del fratello Marc, il team Pons in seguito ai test di Valencia della Moto2 ha scelto il sostituto che farà compagnia al nostro Lorenzo Baldassarri. Il team manager Sito ha deciso di puntare su Hector Garzò, pilota classe 1998 protagonista in passato in Moto2 e in questa stagione in MotoE, categoria che lo ha visto chiudere al quarto posto con tre podi all’attivo.</p>
      <figure>
        <iframe data-src="https://twitter.com/pons_racing/status/1200382685258092544?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Sito Pons</b> ha promosso Garzò così: “<i>I risultati ottenuti hanno superato qualunque aspettativa –</i> le parole rilasciate alla testata spagnola Marca<i> – ha svolto un ottimo lavoro, ha realizzato tempi costanti e ha saputo sempre trasmettere le sue sensazioni in sella alla moto al team tecnico. È stato uno dei piloti più rapidi nei due giorni. Senza dubbio, un esordio molto positivo sia per lui che per la squadra”.</i></p>
      <blockquote>
        <a href="https://www.formulapassion.it/motorsport/moto/moto2-marc-vds-punta-su-fernandez-zarco-marquez-motogp-469089.html">Moto2 | Marc VDS punta su Fernandez</a>
      </blockquote>
      <p>Il campionato 2020 della <b>Moto2</b> si preannuncia decisamente equilibrato, con Jorge Navarro e Augusto Fernandez tra i favoriti. L’Italia spera in Lorenzo Baldassarri e nella consacrazione di Enea Bastianini, Fabio Di Giannantonio e Marco Bezzecchi. Mattia Pasini, che ambiva al posto nel team Pons, deve ancora trovare una sistemazione.</p>
      <footer>RIPRODUZIONE RISERVATA</footer>
    </article>
  </body>
</html>