<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/plameny-ve-velkem-pritocne-zachvatily-dum-obyvany-bezdomovci-20191129.html"/>
    <meta property="og:site_name" content="Deník.cz"/>
    <meta property="article:published_time" content="2019-11-29T13:35:00+00:00"/>
    <meta property="og:title" content="Dům obývaný bezdomovci zachvátily plameny. Škoda dosahuje 700 tisíc"/>
    <meta property="og:description" content="Hasičům někdo krátce po páteční jedenácté hodině nahlásil, že z rodinného domu v Hlavní ulici ve Velkém Přítočně šlehají plameny. Na místo se tak okamžitě vydali profesionálové z Kladna a dobrovolníci z Braškova a Unhoště."/>
  </head>
  <body>
    <article>
      <h1>Dům obývaný bezdomovci zachvátily plameny. Škoda dosahuje 700 tisíc</h1>
      <address><time datetime="2019-11-29T13:35:00+00:00">29 Nov 2019, 13:35</time> by <a rel="author">Jan Brabec</a></address>
      <p>Na místo okamžitě vyjeli profesionální hasiči z Kladna a také dobrovolní hasiči z Braškova a Unhoště. „Po příjezdu bylo zjištěno, že se jedná o neudržovaný starší objekt, který obývají bezdomovci. Hasiči v dýchací technice zahájili hašení a vyhledávali uvnitř osoby, protože nebylo jisté, že se všichni dostali včas do bezpečí,“ potvrdil mluvčí středočeských hasičů Jaroslav Gabriel, který dodal, že nikoho mrtvého ani zraněného hasiči v objektu nenalezli.</p>
      <p>Příčina požáru je zatím v šetření. Vyšetřovatel odhadl způsobenou škodu na 700 tisíc korun.</p>
      <p>Hlavní ulice ve Velkém Přítočně byla při zásahu hasičů uzavřena.</p>
      <figure>
        <img src="https://g.denik.cz/20/0e/vandal-posprejoval-kostel-ve-smecne-mesto-za-jeho-dopadeni-vypsalo-odmenu-05_denik-150-3x2.jpg"/>
      </figure>
      <aside>
        <a href="https://kladensky.denik.cz/zlociny-a-soudy/vandal-posprejoval-kostel-ve-smecne-mesto-za-jeho-dopadeni-vypsalo-odmenu-20191126.html">Vandal posprejoval kostel ve Smečně, město za jeho dopadení vypsalo odměnu Přečíst článek ›</a>
      </aside>
      <figure>
        <img src="https://g.denik.cz/20/6f/nehoda-slany3_denik-150-3x2.jpg"/>
      </figure>
      <aside>
        <a href="https://kladensky.denik.cz/nehody/policie-patra-po-ridici-ktery-nedal-prednost-dodavce-20191125.html">Policie pátrá po řidiči, který nedal přednost dodávce Přečíst článek ›</a>
      </aside>
    </article>
  </body>
</html>