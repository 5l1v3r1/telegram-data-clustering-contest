<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/basket-league/782135/boutskos-prepi-na-elegxoume-ton-rythmo/"/>
    <meta property="og:site_name" content="to10.gr"/>
    <meta property="article:published_time" content="2019-11-29T13:21:24+00:00"/>
    <meta property="og:title" content="Μπούτσκος: «Πρέπει να ελέγξουμε τον ρυθμό»"/>
    <meta property="og:description" content="Ο στενός συνεργάτης του Σούλη Μαρκόπουλου στη τεχνική ηγεσία του Άρη, Παντελής Μπούτσκος αναφέρθηκε στο παιχνίδι με το Ρέθυμνο."/>
  </head>
  <body>
    <article>
      <h1>Μπούτσκος: «Πρέπει να ελέγξουμε τον ρυθμό»</h1>
      <h2>Ο στενός συνεργάτης του Σούλη Μαρκόπουλου στη τεχνική ηγεσία του Άρη, Παντελής Μπούτσκος αναφέρθηκε στο παιχνίδι με το Ρέθυμνο.</h2>
      <address><time datetime="2019-11-29T13:21:24+00:00">29 Nov 2019, 13:21</time> by <a rel="author">to10.gr</a></address>
      <p>Ο Σούλης Μαρκόπουλος ανακοίνωσε μετά το τέλος της προπόνησης την αποστολή για την αυριανή εκτός έδρας αναμέτρηση με το Ρέθυμνο. Ο στενός συνεργάτης του Έλληνα τεχνικού, Παντελής Μπούτσκος αναφέρθηκε με δηλώσεις του στη συγκεκριμένη αναμέτρηση.</p>
      <p>
        <b>Αναλυτικά η ανακοίνωση της ΚΑΕ Άρης:</b>
      </p>
      <p>
        <a href="https://www.to10.gr/podosfero/superleague/782078/olybiakos-paok-kanontas-katinies-prin-apo-ena-nterbi/">
          <i>Tην ώρα που ο Ολυμπιακός ασχολείται με το ποδόσφαιρο, ο ΠΑΟΚ στήνει επικοινωνιακό πανηγυράκι,</i>
        </a>
      </p>
      <p>«Ο ΑΡΗΣ αγωνίζεται αύριο (30/11, 16:15, ΕΡΤPLAY3) απέναντι στο Ρέθυμνο Cretan Kings, στο κλειστό «Μελίνα Μερκούρη», για την 9η αγωνιστική της ΕΚΟ Basket League. Μιλώντας στο www.arisbc.gr για την αναμέτρηση με την κρητική ομάδα, ο άμεσος συνεργάτης του Σούλη Μαρκόπουλου, Παντελής Μπούτσκος, επεσήμανε:</p>
      <p>«Έχουμε απέναντι μας μια ομάδα, που συνδυάζει ταλέντο και αθλητικότητα και παρουσιάζεται ιδιαίτερα δυνατή στην έδρα της. Έχει πετύχει δυο επιβλητικές νίκες απέναντι σε ΑΕΚ και Προμηθέα, κυριαρχώντας στο παιχνίδι στο ανοιχτό γήπεδο.</p>
      <p>Ο έλεγχος του ρυθμού είναι το πρώτο ζητούμενο για μας. Οφείλουμε να ανταποκριθούμε στην πίεση που ασκεί ο αντίπαλος και να βάλουμε τους δικούς μας κανόνες στο παιχνίδι. Θέλουμε να έχουμε ισορροπία στην επίθεσή μας, εκτελώντας με σωστό spacing και timing το πλάνο μας.</p>
      <p>Ενώ στην άμυνα, πρέπει να καταθέσουμε την ίδια ενέργεια, όπως στον προηγούμενο αγώνα που ήταν το ‘κλειδί’ για τη νίκη. Μια νίκη, πάνω στην οποία πρέπει να ‘χτίσουμε’, καθώς τώρα είναι η στιγμή, αφήνοντας πίσω όλα τα προβλήματα, να δημιουργήσουμε ένα ευνοϊκότερο μομέντουμ για εμάς».</p>
      <p>Οι «κίτρινοι» ολοκλήρωσαν σήμερα (29/11), χωρίς προβλήματα την προετοιμασία τους για την αυριανή αναμέτρηση, πραγματοποιώντας μια μεσημεριανή προπόνηση στο «Nick Galis Hall».</p>
      <p>Το σημερινό πρόγραμμα ξεκίνησε με ανάλυση του αντιπάλου της ομάδας μας, με τη χρήση video .</p>
      <p>Επικεφαλής της αποστολής, η οποία αναχωρεί το απόγευμα για το Ρέθυμνο, είναι ο Πρόεδρος και Διευθύνων Σύμβουλος της Κ.Α.Ε. ΑΡΗΣ, Χάρης Παπαγεωργίου. Τη 12άδα, που θα ταξιδέψει στην Κρήτη αποτελούν οι εξής καλαθοσφαιριστές: Fitzpatrick, Brown, Μποχωρίδης, Βλάσιος, Φλιώνης, Milosevic, Σακελλαρίου, Σιδηροηλίας, Gecevicius, Σλαφτσάκης, Dragicevic, Morris».</p>
      <p>
        <b>
          <a href="https://www.to10.gr/basket/basket-league/782135/boutskos-prepi-na-elegxoume-ton-rythmo/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>